<!DOCTYPE html>
<html>
<head>
    <meta charset="utf-8">

    <style type="text/css">
        body {
            padding-bottom: 100px;
        }

        p {
            margin: 40px
        }

        p.header {
            font-weight: bold;
            font-size: 200%;
        }
    </style>
</head>
<body>


	<p>ΕΙΣΑΓΩΓΗ</p>

	<p>Θεολογική προσέγγιση του Ευχολογίου</p>

	<p>Η Κοπτορθόδοξη έννοια της λατρείας πηγάζει από την αρχαία πίστη της Εκκλησίας ότι ο άνθρωπος δημιουργήθηκε κατ’ εικόνα και ομοίωση Θεού. Κατά τους μεγάλους πατέρες της Εκκλησίας, ο άνθρωπος μέσα στον Παράδεισο της τρυφής ήταν σε συνεχή θεωρία των Θείων μυστηρίων· με άλλα λόγια, δεν χρειαζόταν ο Θεός τη λατρεία του ανθρώπου, για τον απλό λόγο ότι ο άνθρωπος ήταν σε συνεχή επαφή με τον Θεό. Η πτώση του ανθρώπου δημιούργησε καινούργια δεδομένα, όπως είναι η απομάκρυνση του ανθρώπου από τον Θεό και η ασθένεια, από την οποία πάσχει η ανθρώπινη ύπαρξη. Γνωρίζουμε ότι ο Θεός είναι αγάπη, καθώς δεν εγκατέλειψε τον άνθρωπο μέχρι τέλους, αλλά τον επισκέφθηκε μέσω των προφητών, όπως αναφέρει η Αγία Γραφή (Εβρ 1:1). Στην προσπάθεια του Θεού για την αποκατάσταση της κοινωνίας μεταξύ Θεού και ανθρώπου, εμφανίστηκε η έννοια της λατρείας. Η λατρεία σε όλη την ιστορική διάρκεια της Παλαιάς Διαθήκης αποτελεί μια θαρραλέα προσπάθεια εκ μέρους του ανθρώπου να προσφέρει θυσίες και ευχαριστίες στον Θεό. Η Ορθόδοξη αντίληψη για το προπατορικό αμάρτημα διαπιστώνει ότι αφενός μεν η ανθρώπινη ψυχή έχει αρρωστήσει τόσο πολύ ώστε δεν μπορούν να τη θεραπεύσουν διάφοροι τύποι επιφανειακής, εξωτερικής και φαινομενολογικής λατρείας, αφετέρου δε ότι ο Θεός έγινε άνθρωπος για να ανακαινίσει την ανθρώπινη φύση μέσω των μυστηρίων. Ο Χριστός έλαβε ανθρώπινη σάρκα για να μπορέσει έμπρακτα να μας δώσει τα φάρμακα της αθανασίας, που είναι τα μυστήρια της Εκκλησίας. Τα επτά μυστήρια κατέχουν κεντρική θέση στην Ορθόδοξη Χριστιανική λατρεία. Σε κάθε μυστήριο υπάρχει συνδυασμός ενός εξωτερικού, ορατού σημείου, με μια εσωτερική, πνευματική χάρη. Ο άρτος, το νερό, το λάδι και το λιβάνι αντιπροσωπεύουν την κτίση, και τα προσφέρουμε στον Θεό για να τα αγιάσει και να μας τα επιστρέψει για θεραπεία, ανάπαυση, αγιασμό και αναγέννηση των σωμάτων, των ψυχών και των πνευμάτων. Τα επτά μυστήρια παίρνουν τη δύναμή τους από το πρόσωπο του σαρκωμένου Θεού Λόγου και από το Άγιο Πνεύμα. Σκοπός των επτά μυστηρίων είναι να μας επανεισαγάγουν στον κόλπο του Πατρός διά του Υιού εν Αγίω Πνεύματι. Σημειωτέον, ότι στην Κοπτική παράδοση τα μυστήρια τελούνται με την παρουσία των τριών βασικών παραγόντων: τον κανονικώς χειροτονημένο ιερέα, τους διάκονους - ψάλτες και τον λαό. Η συντακτική ομάδα βάσισε τη μετάφρασή της στο πρωτότυπο Κοπτικό κείμενο και την αραβική μετάφραση.</p>



	<p>Λίγα λόγια για τις ακολουθίες και τα Μυστήρια</p>

	<p>Το ιερό μυστήριο του Βαπτίσματος: είναι μια μυστική, χαρισματική πραγματικότητα της πίστεως και της Εκκλησίας μας, η οποία συνδέεται με τη συνολική χριστιανική θέαση του Θεού, του κόσμου και του ανθρώπου. Έτσι, το Βάπτισμα συνδέεται ακόμη με την Ορθόδοξη Χριστιανική ανθρωπολογία, σύμφωνα με την οποία ο άνθρωπος είναι ανοιχτό, δυναμικό ον, δημιουργημένο για αιώνια κοινωνία ζωής και αγάπης με τον Θεό εν Χριστώ. Το Βάπτισμα είναι η απαρχή μιας νέας υπάρξεως, μια πράξη χαρισματικής - ενάρετης ανάπτυξης «εν συνεργία και συμβιώσει» με τον Θεό. Είναι η βάση της περαιτέρω ζωής μας μέσα στην Εκκλησία, η ανάπτυξη και οικοδομή της θεώσεώς μας διά της πρόθυμης συσταυρώσεως και συναναστάσεώς μας με τον Χριστό. Στο Βάπτισμα, δίνεται όλο το πρόγραμμα της εν Χριστώ ζωής μας, τόσο εδώ στη γη όσο και στην αιωνιότητα. Διότι μόνο η «εν Θεανθρώπω Χριστώ» ζωή οδηγεί τον άνθρωπο από τη φυλακή της αμαρτίας, του θανάτου και της υπαρξιακής καταστροφής, προς την αιώνια ζωή του Θεανθρώπου, για την οποία δημιουργήθηκε το ανθρώπινο γένος. Η ακολουθία του Αρραβώνα: Προηγείται της ακολουθίας του Γάμου. Σε παλαιότερες εποχές, τότε που ήταν σύνηθες το προξενιό, ο αρραβώνας ήταν υπόσχεση για τον γάμο και χρησίμευε για την προετοιμασία των μελλονύμφων, δίνοντάς τους την ευκαιρία να γνωριστούν και να αγαπήσουν ο ένας τον άλλο. Στην εποχή μας, ο αρραβώνας είναι ακόμα, μια ευχή και ευλογία της Εκκλησίας για τους μελλονύμφους. Το ιερό μυστήριο του Γάμου: Ο πρώτος νυμφαγωγός είναι ο ίδιος ο Θεός, στο περιστατικό του Παραδείσου, εκεί που δημιουργεί την Εύα και την παραδίδει στον πρωτόπλαστο Αδάμ. Η Εκκλησία ανακήρυξε τον γάμο σε μυστήριο: «ανδρός και γυναικός συνάφεια και συγκλήρωσις πάσης ζωής, θείου τε και ανθρωπίνου δικαίου κοινωνία». Δεν είναι απλώς μια εκκλησιαστική ακολουθία, αλλά ένα μυστήριο της Εκκλησίας. Όπως στον Παράδεισο, έτσι και στο ιερό μυστήριο, ο Θεός γίνεται και πάλι νυμφαγωγός και τελετάρχης· «κατεβάζει από τον ουρανό τη θεία Του χάρη και συγκολλά τις καρδιές, ευλογεί την ένωση των σωμάτων και των ψυχών, περιτειχίζει το ζευγάρι με τη δική Του δύναμη και απαντοχή, για να μπορεί ο καθένας αλλά από κοινού να αντέξουν και να αντιμετωπίσουν τις δυσκολίες της συζυγίας και αργότερα της ανατροφής των παιδιών». Η Εκκλησία εξαγιάζει την ήδη υπάρχουσα αγάπη, τον έρωτα, των ερχομένων εις γάμου κοινωνίαν, σε μια καινούργια εν Χριστώ σχέση. Στο μυστήριο αυτό δεν έχουμε απλώς μεταβολή της ποιότητος ζωής των πρώην αγάμων, αλλά συντελείται και μια ουσιαστικώτερη μεταβολή των δύο «εις σάρκα μίαν», για να γίνει ο καθένας από τους δύο ολόκληρος, ενιαίος, σώος. Ο άνδρας και η γυναίκα δεν είναι δύο άνθρωποι, αλλά ένας άνθρωπος. «Το καθένα δεν είναι αύταρκες από μόνο του, αλλά συνιστά το ‘‘ήμισυ’’ του άλλου», όπως για πρώτη φορά εξηγεί ο ιερός Χρυσόστομος. Έτσι, στον γάμο δεν ενώνονται απλώς δύο ίσα όντα, αλλά δύο όντα στο καθένα εκ των οποίων λείπει κάτι σημαντικό και διαφορετικό. Το ένα συμπληρώνει το άλλο, το ένα προσφέρει ό,τι χρειάζεται το άλλο. «Το μυστήριο τούτο μέγα εστί», αναφωνεί ο απόστολος Παύλος, καθώς βλέπει τον γάμο ως εκτύπωση και αντίγραφο της μυστικής και απόλυτης ενότητας του Χριστού με την Εκκλησία, εκφράζοντας έτσι όλη τη χριστιανική θεώρηση του γάμου. Η ακολουθία του Ευχελαίου τελείται «στην εκκλησία ή στον οίκο». Η ακολουθία του Ευχελαίου τελείται «για τη θεραπεία της ψυχής και του σώματος». Σύμφωνα με τη διδασκαλία της Εκκλησίας μας, η σωματική ασθένεια θεωρείται ως ο πικρός καρπός της αμαρτίας. Οποιαδήποτε ασθένεια, ως διαταραχή της αρμονικής λειτουργίας του σώματος, οφείλεται σε πνευματικά αίτια και κυρίως στη διαταραχή των σχέσεων του ανθρώπου με τον Θεό. Η παράβαση, συνεπώς, του θείου νόμου έχει συνέπειες και στην ίδια μας την υγεία. Στα ιερά κείμενα δεν παρουσιάζεται μόνο η στενή σύνδεση της ασθένειας με την αμαρτία, αλλά συγχρόνως υποδεικνύεται και ο τρόπος της θεραπείας: η ειλικρινής μετάνοια και η επιστροφή στον Θεό. Δεν είναι σπάνια και τα περιστατικά κατά τα οποία και οι ίδιοι οι γιατροί ομολογούν ότι παρίσταται ανάγκη αντιμετωπίσεως διαφόρων, ανιάτων κυρίως, ασθενειών και διά πνευματικών μέσων της χάριτος. Αυτά διεγείρουν στον ασθενή την απαραίτητη μετάνοια και την ανάκτηση της ειρηνικής κοινωνίας με τον Θεό. Η ακολουθία των Κεκοιμημένων: Είναι μια βασική έκφραση της Εκκλησίας ως αγάπης. Ζητάμε από τον Θεό να θυμηθεί αυτούς που κι εμείς θυμόμαστε – και τους θυμόμαστε ακριβώς επειδή τους αγαπάμε. Προσευχόμενοι γι’ αυτούς, τους συναντάμε «εν Χριστώ», ο οποίος «αγάπη εστίν» και που –ακριβώς επειδή είναι Αγάπη– ξεπερνά τον θάνατο, που είναι η τελική νίκη του χωρισμού και της έλλειψης αγάπης. Μέσα στον Χριστό δεν υπάρχουν ζωντανοί και πεθαμένοι, γιατί όλοι είναι «ζώντες εν Αυτώ». Αυτός είναι η Ζωή, και αυτή η Ζωή είναι το Φως του ανθρώπου. Και πραγματικά η «εν Χριστώ» αγάπη μας είναι εκείνη που διατηρεί ζωντανούς τους κεκοιμημένους, γιατί τους διατηρεί «εν Χριστώ».</p>

	<p>Ο Θεός να μας δίνει τη δύναμη να Τον λατρεύουμε μετά φόβου και αγάπης.</p>

	<p>Η συντακτική ομάδα!!</p>

	<p>ΤΟ ΜΥΣΤΗΡΙΟ ΤΗΣ ΒΑΠΤΙΣΕΩΣ</p>

	<p>Η άφεση της γυναίκας εάν γεννηθεί αγόρι. : Η μητέρα έρχεται στον Ιερέα σαράντα ημέρες μετά τη γέννηση, και ο Ιερέας αρχίζει λέγοντας: Ο Ιερέας : Ελέησον ημάς ο Θεός ο Πατήρ ο Παντοκράτωρ : Παναγία Τριάς, ελέησον ημάς. Ελέησέ μας, Κύριε των δυνάμεων, και βοήθησέ μας, διότι δεν έχουμε βοηθό στις θλίψεις μας και στις λύπες μας εκτός από εσένα. Ύστερα λέει την Κυριακή Προσευχή. Πάτερ ημών, ο εν τοις ουρανοίς, αγιασθήτω το όνομά σου. Ελθέτω η βασιλεία σου, Γενηθήτω το θέλημά σου, ως εν ουρανώ και επί της γης. Τον άρτον ημών τον επιούσιον δος ημίν σήμερον.Και άφες ημίν τα οφειλήματα ημών, Ως και ημείς αφίεμεν τοις οφειλέταις ημών. Και μη εισενέγκης ημάς εις πειρασμόν, Αλλά ρύσαι ημάς από τoυ πονηρού. Διά του Ιησού Χριστού του Κυρίου ημών. Ότι σου εστίν η βασιλεία και η δύναμις και η δόξα εις τους αιώνας. Αμήν. Ο Ιερέας : Προσευχηθείτε. Ο Διάκονος : Επί προσευχή σταθείτε. Ο Ιερέας : Ειρήνη πάσι. Ο Λαός : Και τω πνεύματί σου. Προσευχή της Ευχαριστίας Ο Ιερέας : Ας ευχαριστήσουμε τον ευεργέτη και ελεήμονα Πατέρα του Κυρίου, Θεού και Σωτήρα μας, Ιησού Χριστού, γιατί μας σκέπασε, μας βοήθησε, μας προστάτεψε, μας δέχτηκε κοντά του, μας λυπήθηκε, μας υποστήριξε και μας έφερε σε αυτήν την ώρα. Επίσης, ας ζητήσουμε από τον Κύριο, να μας προστατέψει αυτή την άγια ημέρα και όλες τις ημέρες της ζωής μας και να μας χαρίσει ειρήνη, ο Παντοκράτορας ο Κύριος ο Θεός μας. Ο Διάκονος : Προσευξάσθε Ο Λαός : Κύριε Ελέησον Ο Ιερέας : Δέσποτα, Κύριε ο Θεός ο Παντοκράτωρ, ο Πατέρας του Κυρίου Θεού και Σωτήρα μας Ιησού Χριστού, σε ευχαριστούμε, Κύριε ο Θεός μας, για πάντα και πάντοτε, διότι μας σκέπασες, μας βοήθησες, μας φύλαξες, μας ανέλαβες και μας έφερες ειρηνικά μέχρι αυτή την ώρα. Ο Διάκονος : Παρακαλέστε, ώστε να μας ελεήσει ο Θεός, να είναι ευμενής προς εμάς, να μας ακούσει, να μας βοηθήσει, να αποδεχθεί τις προσευχές των αγίων του, για το καλό όλων μας, και να συγχωρήσει τις αμαρτίες μας. Ο Λαός : Κύριε Ελέησον. Ο Ιερέας : Γι’ αυτό σε ικετεύουμε και σε παρακαλούμε, αγαθέ Κύριε, φιλάνθρωπε. Καταξίωσέ μας να ολοκληρώσουμε αυτήν την άγια ημέρα, καθώς και όλες τις ημέρες της ζωής μας, με ειρήνη και με τον φόβο σου. Κάθε φθόνο, κάθε πειρασμό, κάθε σατανική ενέργεια και βούληση των πονηρών ανθρώπων, των φανερών και των κρυφών εχθρών, απομάκρυνέ τα από εμάς και από όλο τον λαό σου.Κατά την άφεση της γυναίκας λέει: και από αυτή τη γυναίκα.: Κατά τη Βάπτιση λέει : και από αυτή την κολυμβήθρα.: Στο τέλος λέει : και από αυτόν τον άγιο τόπο. Χορήγησέ μας, Θεέ, τα καλά και ωφέλιμα. Γιατί εσύ είσαι αυτός που μας έδωσε την εξουσία να πατάμε πάνω στα φίδια και τους σκορπιούς και όλες τις δυνάμεις του εχθρού. Μη μας θέτεις σε πειρασμό, αλλά σώσε μας από τον πονηρό, με τη χάρη και τον οίκτο και τη φιλανθρωπία, του Μονογενούς σου Υιού, του Κυρίου και Θεού και Σωτήρα μας Ιησού Χριστού, του οποίου η δόξα, η τιμή, η εξουσία και η προσκύνηση ανήκουν σε εσένα, στον Πατέρα, και στο ζωοποιό ομοούσιο Άγιο Πνεύμα, νυν και αεί και εις τους αιώνας των αιώνων. Αμήν.1: 8 -12 Ύστερα θυμιάζει και διαβάζει απόσπασμα από την προς Εβραίους Επιστολή του αποστόλου Παύλου (1:8-12). Για τον Υιό, όμως, λέει: «Ο θρόνος σου, ω Θεέ, είναι στον αιώνα του αιώνα σκήπτρο ευθύτητας· είναι το σκήπτρο της βασιλείας σου. Αγάπησες δικαιοσύνη, και μίσησες ανομία· γι’ αυτό, ο Θεός, ο Θεός σου, σε έχρισε με λάδι αγαλλίασης περισσότερο από τους μετόχους σου». Και: «Εσύ, Κύριε, καταρχάς θεμελίωσες τη γη, και οι ουρανοί είναι έργα των χεριών σου. Αυτοί θα απολεστούν, εσύ όμως παραμένεις και όλοι θα παλιώσουν σαν ιμάτιο, και θα τους τυλίξεις σαν περικάλυμμα, και θα αλλαχτούν· εσύ, όμως, είσαι ο ίδιος, και τα χρόνια σου δεν θα εκλείψουν». Η χάρη του Θεού Πατέρα μας ας έλθει σ’ εμάς, πατέρες και αδελφοί μου. Αμήν.(31 : 12 ) Λέγεται το Τρισάγιο, η ευχή του Ευαγγελίου, ύστερα ο λέγεται ο ψαλμός (ψαλμός 31:1,2). Μακάριος εκείνος του οποίου συγχωρήθηκε η παράβαση, του οποίου σκεπάστηκε η αμαρτία. Μακάριος ο άνθρωπος, στον οποίο ο Κύριος δεν λογαριάζει ανομία, και στο πνεύμα τού οποίου δεν υπάρχει δόλος. Αλληλούια.</p>



	<p>( 2 : 21 – 35 ) Ευαγγέλιο κατά Λουκάν (2:21-35) Και όταν συμπληρώθηκαν οι οκτώ ημέρες για να κάνουν την περιτομή στο παιδί, το όνομά του αποκλήθηκε Ιησούς, αυτό που ονομάστηκε από τον άγγελο πριν συλληφθεί στην κοιλιά. Και όταν συμπληρώθηκαν οι ημέρες του καθαρισμού της, σύμφωνα με τον νόμο του Μωυσή, τον ανέβασαν στα Ιεροσόλυμα για να τον παρουσιάσουν στον Κύριο –όπως είναι γραμμένο στον νόμο του Κυρίου, ότι «κάθε αρσενικό, που διανοίγει μήτρα, θα αποκληθεί άγιο στον Κύριο»– και για να προσφέρουν θυσία, σύμφωνα μ’ αυτό που έχει ειπωθεί μέσα στον νόμο τού Κυρίου: «ένα ζευγάρι τρυγόνια ή δύο νεοσσούς περιστεριών». Και να!, στην Ιερουσαλήμ υπήρχε κάποιος άνθρωπος που λεγόταν Συμεών, και ο άνθρωπος αυτός ήταν δίκαιος και ευλαβής, ο οποίος πρόσμενε την παρηγοριά τού Ισραήλ, και το Άγιο Πνεύμα ήταν επάνω του. Και του είχε αποκαλυφθεί από το Πνεύμα το Άγιο ότι δεν θα δει θάνατο, πριν δει τον Χριστό του Κυρίου. Και ήρθε στο ιερό οδηγημένος από το Πνεύμα και, όταν οι γονείς έφερναν μέσα το παιδάκι, τον Ιησού, για να κάνουν σ’ αυτό σύμφωνα με τη συνήθεια του νόμου, αυτός το δέχθηκε στην αγκαλιά του και ευλόγησε τον Θεό και είπε: «Τώρα απολύεις τον δούλο σου, Δέσποτα, με ειρήνη, σύμφωνα με τον λόγο σου, επειδή τα μάτια μου είδαν το σωτήριό σου, το οποίο ετοίμασες μπροστά σε όλους τούς λαούς, φως σε φωτισμό των εθνών, και δόξα του λαού σου, του Ισραήλ». Και ο Ιωσήφ και η μητέρα του θαύμαζαν μ’ αυτά που λέγονταν γι’ αυτόν. Και ο Συμεών τούς ευλόγησε και είπε στη Μαριάμ, τη μητέρα του: «Δες, αυτός έχει οριστεί για πτώση και ανύψωση πολλών μέσα στον Ισραήλ, και για σημείο αντιλεγόμενο (και, μάλιστα, την ψυχή εσένα της ίδιας ρομφαία θα διαπεράσει), για να φανερωθούν οι διαλογισμοί πολλών καρδιών». Δόξα σοι, Κύριε.</p>
    <p>Ο Ιερέας λέει τις τρεις ευχές: της ειρήνης, των πατέρων και της συνάξεως. Μετά λέει μαζί με τον λαό το Σύμβολο της Πίστεως. Κατόπιν λέει την ευχή: Κύριε Θεέ Παντοκράτορα, ο πατέρας του Κυρίου και Θεού και Σωτήρα μας Ιησού Χριστού, ο θησαυρός του φωτός, ο δημιουργός, ο θεραπευτής κάθε ασθένειας, ο συμφιλιωτής όλων με τη μετάνοια της διαθήκης, ο οποίος διακόσμησε τα πάντα με τον νόμο της αγάπης του, κατά την οικονομία του Υιού και Λόγου του, ο οποίος εμφανίστηκε σ’ εμάς εν σαρκί από τη Θεοτόκο αγνή αειπαρθένο αγία Μαρία και από το Άγιο Πνεύμα, που θεραπεύει, που είναι ο γιατρός της φύσης μας και οδηγός μας στην αληθινή σου γνώση, ώστε να σωθούμε με την επαγγελία του αγίου σου ευαγγελίου. Εξαιτίας του ανθρώπου, που δημιούργησες, και των πράξεων της γυναίκας, που έβγαλες μέσα από αυτόν για να είναι σ’ αυτόν βοηθός, ως κοινωνία του νόμιμου μυστηρίου του γάμου· και ευλόγησες τον καρπό της γέννησης κατά την εικόνα σου και την ομοίωσή σου· και έβαλες τάξη στη φύση με την παραγωγή, και διακόσμησες τον κόσμο και ό,τι υπάρχει σ’ αυτόν διά των αγίων σου και το γένος της βασιλείας των ουρανών· για όλα αυτά, Κύριε, καθάρισες τη φύση μας και μας απελευθέρωσες προς τη μυστική κοινωνία με το πρόσωπό σου. Σε ικετεύουμε και σε παρακαλούμε, φιλάνθρωπε· επίβλεψε επάνω στη δούλη σου […], ώστε το Άγιο Πνεύμα σου να ανακαινίσει τα σπλάχνα της. Καθάρισέ την από τους ρύπους του σώματος, ώστε να ανακαινιστεί η ψυχή της, το σώμα της και το πνεύμα της· ελευθέρωσέ την από κάθε όνειδος και από τις παλιές της πράξεις, ώστε να συγχωρηθούν οι αμαρτίες της, με τη χάρη και τους οικτιρμούς και τη φιλανθρωπία του μονογενούς σου Υιού, του Κυρίου και Θεού και Σωτήρα μας Ιησού Χριστού, του οποίου η δόξα, η τιμή, η εξουσία και η προσκύνηση ανήκουν σ’ εσένα, τον Πατέρα και το ζωοποιό Άγιο Πνεύμα, νυν και αεί και εις τους αιώνας των αιώνων. Αμήν. ..., . Ύστερα ο λαός λέει το «Πάτερ ημών …» και ο Ιερέας λέει τις τρεις αφέσεις και την ευλογία. Μετά αλείφει τη γυναίκα με το έλαιο, η οποία κατόπιν εισέρχεται στην εκκλησία για να κοινωνήσει από τα άγια μυστήρια. Η άφεση της γυναίκας. Β’ Εάν γεννηθεί κορίτσιΗ γυναίκα έρχεται στον Ιερέα ογδόντα ημέρες μετά τη γέννηση και ο Ιερέας αρχίζει λέγοντας την προσευχή της ευχαριστίας. Μετά θυμιάζει, και ύστερα λέει το ακόλουθο ανάγνωσμα από επιστολή του αποστόλου Παύλου::7 : 12-14 Επιστολή προς Κορινθίους Α΄ (7:12-14) Προς τους υπολοίπους, όμως, λέω εγώ, όχι ο Κύριος: Αν κάποιος έχει γυναίκα άπιστη, κι αυτή είναι σύμφωνη να συνοικεί μαζί του, ας μη την αφήνει. Και η γυναίκα που έχει άνδρα άπιστο, κι αυτός είναι σύμφωνος να συνοικεί μαζί της, ας μη τον αφήνει. Επειδή ο άπιστος άνδρας αγιάστηκε διαμέσου της γυναίκας και η γυναίκα η άπιστη αγιάστηκε διαμέσου του άνδρα· διότι, διαφορετικά, τα παιδιά σας θα ήσαν ακάθαρτα, τώρα, όμως, είναι άγια. Η χάρη του Θεού Πατέρα μας ας έρθει σε εμάς, πατέρες και αδελφοί μου. Αμήν.: Ύστερα λένε το Τρισάγιο, την ευχή του Ευαγγελίου και τον ψαλμό:44 : 12 Ψαλμός 44:12 Θυγατέρες βασιλιάδων παρευρίσκονται στις τιμές σου· η βασίλισσα στάθηκε από τα δεξιά σου στολισμένη με χρυσάφι διακοσμημένο με κάθε είδος. Αλληλούια.10 : 38 - 42 Ευαγγέλιο κατά Λουκάν (10:38-42) Και ενώ αναχωρούσαν, αυτός μπήκε μέσα σε μια κωμόπολη, και μια γυναίκα, που ονομαζόταν Μάρθα, τον υποδέχθηκε στο σπίτι της. Αυτή είχε μια αδελφή, που την έλεγαν Μαρία, η οποία, αφού κάθησε στα πόδια τού Ιησού, άκουγε τον λόγο του. Η Μάρθα, όμως, καταγινόταν σε πολλή υπηρεσία και, όταν ήρθε μπροστά του, είπε: «Κύριε, δεν σε μέλει ότι η αδελφή μου με άφησε μόνη να υπηρετώ; Πες της, λοιπόν, να με βοηθήσει». Απαντώντας ο Ιησούς, είπε σ’ αυτήν: «Μάρθα, Μάρθα, μεριμνάς και αγωνίζεσαι για πολλά, εντούτοις, για ένα υπάρχει ανάγκη· η Μαρία, όμως, διάλεξε την αγαθή μερίδα, η οποία δεν θα αφαιρεθεί από αυτήν». Δόξα σοι, Κύριε. : : …….. Ύστερα λέει τις τρεις ευχές: της ειρήνης, των πατέρων και της συνάξεως, και μετά, το Σύμβολο της Πίστεως και την ευχή της σελίδας [10]. Τέλος, το «Πάτερ ημών …». Κατόπιν ο Ιερέας λέει τις τρεις αφέσεις και την ευλογία. Μετά αλείφει τη γυναίκα, η οποία ακολούθως εισέρχεται στην εκκλησία και μεταλαμβάνει από τα άγια μυστήρια.</p>

	<p>Η τάξη του αγίου ΒαφτίσματοςΟ Ιερέας διαβάζει την εξής ευχή της αφέσεως στη μητέρα του βαπτιζομένου: Δέσποτα Κύριε ο Θεός ο Παντοκράτωρ, δημιουργέ των αιώνων, έθεσες τον δούλο σου Μωϋσή στην υπηρεσία του νόμου σου και του γνωστοποίησες τα όρια της απαιτούμενης αγνότητας των γυναικών που γεννούν, τα οποία είναι να μένουν κάποιες ημέρες όπως όρισες γι’ αυτές χωρίς να αγγίξουν τίποτε από τα άγια των αγίων, αλλά τις φύλαξες, ώστε να σωθούν. Επίσης, δέσποτα, παρακαλούμε και ικετεύουμε την αγαθότητά σου για τη δούλη σου […], η οποία φύλαξε τον νόμο σου, και εφάρμοσε τις εντολές σου, και επιθύμησε να εισέλθει στον άγιο τόπο σου και να προσκυνήσει ενώπιον του θυσιαστηρίου σου, επιθυμώντας να μεταλάβει από τα ζωοποιά μυστήριά σου. Κατά τον ίδιο τρόπο, Δέσποτα, ευλόγησε και αγίασε το γεννημένο από αυτή μωρό, και κάνε να προοδεύσει σε σοφία και ηλικία, ώστε να προκόψει σύμφωνα με το άγιο θέλημά σου· στερέωσέ το στην ορθόδοξη πίστη σου, στην ελπίδα σου, στην αγάπη σου, διά του μονογενούς σου Υιού, του Κυρίου Ιησού Χριστού μας, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν.</p>

	<p>Ύστερα ο Ιερέας λέει την ευχή των κατηχουμένων. Δέσποτα Κύριε Παντοκράτορ, Πατέρα του Κυρίου και Θεού και Σωτήρα μας Ιησού Χριστού, παρακαλούμε και ικετεύουμε την αγαθότητά σου, φιλάνθρωπε, για τους κατηχουμένους δούλους σου […]· ελέησέ τους. Ο Διάκονος: Παρακαλέστε για τους κατηχουμένους του λαού μας, ώστε να τους αξιώσει ο Χριστός ο Θεός μας του αγίου Βαπτίσματος και να συγχωρήσει τις αμαρτίες μας. Ο Λαός : Κύριε ελέησον. Ο Ιερέας: Κάνε τους σταθερούς στην πίστη σου και απομάκρυνε από τις καρδιές τους όλα τα κατάλοιπα της ειδωλολατρείας. Επίσης, στερέωσε στις καρδιές τους τον νόμο σου, τον φόβο σου, τα δικαιώματά σου, τις άγιες εντολές σου. Δώσε τους να γνωρίσουν την αιωνιότητα των λόγων σου, με τους οποίους κατηχήθηκαν, και να αξιωθούν σε λίγο του λουτρού της παλιγγενεσίας για την άφεση των αμαρτιών. Ευτρέπισέ τους ώστε να γίνουν ναός του Αγίου σου Πνεύματος, με τη χάρη και τους οικτιρμούς του μονογενούς σου Υιού, του Ιησού Χριστού, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν. Ο Διάκονος: Προσευχηθείτε. Ο Ιερέας: Δέσποτα Κύριε Ιησού Χριστέ, που έκλινες τους ουρανούς και κατέβηκες στη γη, που τα λόγια σου συντρίβουν τους βράχους περισσότερο κι από τα ξίφη, που σε φοβήθηκαν τα νερά και στράφηκαν πίσω, αγκάλιασε τα βρέφη αυτά, που οδεύουν προς την κατήχηση. Οδήγησέ τα στο να κατηχηθούν κατάλληλα, φανέρωσέ τους τον δρόμο που πρέπει να πορεύονται, δίδαξέ τα με τη χάρη του Αγίου σου Πνεύμα, ώστε να παραμένουν στο άμεμπτο χάρισμα του Αγίου σου Πνεύματος. Χάρισέ τους την άφεση των αμαρτιών και δώσε να θεραπευτούν με τη χάρη σου από την ολέθρια αμαρτία, να αξιωθούν της αγνής βαπτίσεως της παλιγγενεσίας, να λάβουν το άμεμπτο λουτρό της βαπτίσεως με το Άγιό σου Πνεύμα, να φυλάσσουν καθαρή τη μυστική θεωρία του και να σε δοξάζουν, ο Θεός, διότι σ’ εσένα ανήκει η δόξα με τον Πανάγαθο Πατέρα σου και το Άγιο Πνεύμα στους αιώνες. Ο Διάκονος : Προσευξάσθε.</p>

	<p>Προσευχή του χρίσματος των κατηχουμένων</p>
    <p>Ο Ιερέας λαμβάνει το δοχείο του ελαίου και προσεύχεται λέγοντας: Δέσποτα Κύριε Παντοκράτορ, Πατέρα του Κυρίου και Θεού και Σωτήρα μας Ιησού Χριστού, παρακαλούμε και ικετεύουμε, φιλάνθρωπε, την αγαθότητά σου, του ενός και μόνου αληθινού Θεού, και τον μονογενή σου Υιό Ιησού Χριστό και το Άγιο Πνεύμα, ώστε να μεριμνήσεις για τη δημιουργία σου, το παρόν έλαιο, και να το κάνεις να καταργήσει τα έργα των δαιμόνων, τη μαγεία και την ειδωλολατρία, και μετάβαλέ το, ώστε να είναι έλαιο χρίσματος και κατηχήσεως, και να οδηγεί την ψυχή να πιστεύει στον Ιησού Χριστό τον Κύριο μας, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν. Ο Διάκονος : Προσευξάσθε. Ο Ιερέας λέει ακόμη μία ευχή για το έλαιο: Δέσποτα Κύριε Παντοκράτορ, Πατέρα του Κυρίου και Θεού και Σωτήρα μας Ιησού Χριστού, του μονογενούς σου Λόγου, ο οποίος σταυρώθηκε επί Ποντίου Πιλάτου και ομολόγησε την καλή ομολογία, παρακαλούμε και ικετεύουμε την αγαθότητά σου, φιλάνθρωπε· στείλε την αγία σου δύναμη στο παρόν έλαιο, ώστε να γίνει έλαιο κατηχήσεως και να καταργήσει κάθε πράξη του εχθρού, κάθε μαγεία, κάθε ξόρκι, κάθε ειδωλολατρία, και απομάκρυνε κάθε κακό διά του μονογενούς σου Υιού, του Ιησού Χριστού, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν. Ο Διάκονος : Προσευξάσθε. Ο Ιερέας λέει ακόμη μία ευχή για το έλαιο: Δέσποτα Κύριε Παντοκράτορ, Πατέρα του Κυρίου και Θεού και Σωτήρα μας Ιησού Χριστού, του μονογενούς σου Λόγου, ο οποίος σταυρώθηκε επί Ποντίου Πιλάτου και ομολόγησε την καλή ομολογία, παρακαλούμε και ικετεύουμε την αγαθότητά σου, φιλάνθρωπε· στείλε την αγία σου δύναμη στο παρόν έλαιο, ώστε να γίνει έλαιο κατηχήσεως και να καταργήσει κάθε πράξη του εχθρού, κάθε μαγεία, κάθε ξόρκι, κάθε ειδωλολατρία, και απομάκρυνε κάθε κακό διά του μονογενούς σου Υιού, του Ιησού Χριστού, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν., .: Τώρα ο Ιερέας, εξετάζοντας τα βρέφη, υποδεικνύει να τους βγάλουν ό,τι φορούν στα αυτιά, στα χέρια και στα πόδια. Ύστερα λαμβάνει το δοχείο του ελαίου και χρίει πρώτα τα αγόρια και έπειτα τα κορίτσια, λέγοντας: Σε χρίω, [...], εις το όνομα του Πατρός και του Υιού και του Αγίου Πνεύματος, τον ένα Θεό. Έλαιο κατηχήσεως για τον [...] μέσα στη μία, αγία, καθολική και αποστολική Εκκλησία του Θεού. Αμήν. : Ύστερα χρίει την καρδιά, το χέρι και την πλάτη του βρέφους, λέγοντας: Το έλαιο αυτό καταργεί όλες τις δυνάμεις του εχθρού. Αμήν. Ο Διάκονος : Ζητούμε από τον Κύριο. Ο Ιερέας : Ευλογημένος είσαι, Βασιλέα μας Παντοκράτορα. Ευλογημένος είναι ο μονογενής σου Υιός, ο Ιησούς Χριστός, διά του οποίου κάλεσες όλα τα έθνη από το σκοτάδι στο θαυμαστό και αληθινό φως, από την ασωτεία και τη ματαιότητα των ειδώλων στην αληθινή γνώση. Ο Διάκονος : Προσευχηθείτε. Ονόμασες τους δούλους σου με το άγιο και ευλογημένο όνομά σου. Γράψε τα ονόματά τους στο βιβλίο της ζωής και συνυπολόγισέ τους με τον λαό σου και με τους ευσεβείς. Χάρισέ τους την προκοπή στην πίστη και την άφεση των αμαρτιών. Ευτρέπισέ τους ώστε να είναι ναός του Αγίου σου Πνεύματος διά του μονογενούς σου Υιού, του Ιησού Χριστού, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν. Ο Διάκονος : Ζητούμε από τον Κύριο.: Ο Ιερέας εύχεται για τα ονόματα των βαπτιζομένων και προσεύχεται λέγοντας: Και πάλι ας παρακαλέσουμε τον Παντοκράτορα Θεό, τον Πατέρα του Κυρίου και Θεού και Σωτήρα μας Ιησού Χριστού, για τους δούλους σου των οποίων τα ονόματα σου προσφέρθηκαν και οι οποίοι εισήλθαν στην πίστη με τη χάρη σου, για να τους αξιώσεις να λάβουν τη χάρη που τους προσφέρεται, να καθαριστούν από την αμαρτία του κόσμου και να ελευθερωθούν από τη δουλεία της φθοράς· διότι η εξουσία του ελέους είναι στα χέρια σου, Παντοκράτορα Κύριε Θεέ μας. Ο Διάκονος: Παρακαλέστε γι’ αυτούς στους οποίους δόθηκαν τα ονόματα, ώστε να τους αξιώσει ο Κύριος το άγιο Βάπτισμα για την άφεση των αμαρτιών τους. Ο Λαός : Κύριε ελέησον. Ο Ιερέας: Δέσποτα Θεέ Παντοκράτορ, Πατέρα του Κυρίου και Θεού και Σωτήρα μας Ιησού Χριστού, παρακαλούμε και ικετεύουμε την αγαθότητά σου, φιλάνθρωπε· ελέησε τα ονόματα των δούλων σου στους οποίους δόθηκαν· αξίωσέ τους με τη χάρη που τους προσφέρεται, ώστε να λάβουν το Άγιο Πνεύμα σου, να γεμίσουν από τη θεϊκή σου δύναμη και να ομοιάσουν στον μονογενή σου Υιό, τον Κύριό μας Ιησού Χριστό, ώστε να γίνουν ένα με αυτόν. Χάρισέ τους αγνό νου και καθαρή διάνοια. Επίσης, δώρισέ τους να είναι φυλαγμένοι με τη χάρη του Αγίου σου Πνεύματος και οδήγησέ τους στην ελπίδα των αιωνίων αγαθών σου διά του μονογενούς σου Υιού, του Ιησού Χριστού, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν. : Κλίνουν τα γόνατά τους : Ο Διάκονος: Ζητού με από τον Κύριο.: Ο Ιερέας λέει: Και πάλι ας παρακαλέσουμε με επιμονή και ας ζητήσουμε από τον Παντοκράτορα, τον Πατέρα του Κυρίου και Σωτήρα μας Ιησού Χριστού, για τους δούλους του στους οποίους δόθηκαν τα ονόματα, ώστε να ανοίξει τα μάτια των καρδιών τους, να τους φωτίσει με το φως της γνώσεως, να καταπραΰνει τις καρδιές τους, ώστε να γνωρίσουν τη αιωνιότητα των λόγων σου, με τους οποίους κατηχήθηκαν, και ότι ο Παντοκράτορας Θεός μας έχει την εξουσία και το έλεος. Ο Διάκονος: Προσευξάσθε. Ο Ιερέας λέει: Δέσποτα Θεέ Παντοκράτορ, Πατέρα του Κυρίου και Σωτήρα μας Ιησού Χριστού, παρακαλούμε και ικετεύουμε την αγαθότητά σου, φιλάνθρωπε· η επίκληση του αγίου ονόματός σου ας είναι η καταστροφή όλων των δυνάμεων και των πνευμάτων του εχθρού· απόρριψέ τα, Κύριε, και κατάργησέ τα. Διότι εσύ κάλεσες τους δούλους σου από το σκοτάδι στο φως, από τον θάνατο στη ζωή, από την πλάνη στη γνώση της αληθείας, από την ειδωλολατρία στη γνώση σου, αληθινέ Θεέ. Ερεύνησε τα κρυφά των καρδιών τους, εσύ που ερεύνησες την Ιερουσαλήμ με λυχνάρι. Μην επιτρέψεις σε ακάθαρτο πνεύμα να κρυφτεί μέσα τους. Χάρισέ τους αγνότητα και σωτηρία, δώρισέ τους αιώνια λύτρωση και αναγέννησέ τους με το λουτρό της παλιγγενεσίας και την άφεση των αμαρτιών· οικοδόμησε μέσα τους ναό του Αγίου σου Πνεύματος διά του μονογενούς σου Υιού, του Ιησού Χριστού, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν.: Ύστερα ο Ιερέας θέτει το χέρι του επάνω στους βαπτιζομένους, λέγοντας: Εις το όνομα του μονογενούς Υιού, του Ιησού Χριστού. Ετοιμάζω τον αγιασμό αυτού του σώματος. Εις το όνομα του μονογενούς Ιησού Χριστού, ας ελευθερωθεί αυτό το σώμα από όλα τα δαιμονικά πνεύματα και από κάθε μολυσμό, και ας φύγει από αυτό κάθε σκοτάδι· ας απομακρυνθεί από αυτή την ψυχή κάθε λογισμός ολιγοπιστίας. Εις το όνομα του μονογενούς Ιησού Χριστού του Κυρίου μας, ας εξαγνιστεί και ας ελευθερωθεί από όλα τα σατανικά πνεύματα εις τους αιώνες. Αμήν. .: Ύστερα, αφού αφαιρέσει ο βαπτιζόμενος τα ενδύματά του, κοιτάζει προς τη Δύση σηκώνοντας το δεξί του χέρι και λέγοντας τα εξής (εάν είναι βρέφος, λένε αντί γι’ αυτό ο πατέρας ή η μητέρα του ή ο/η ανάδοχος [νονός / νονά] του): Σε αποτάσσομαι, σατανά. Όλα τα κακά σου έργα. Όλα τα πονηρά σου στρατεύματα. Όλους τους αγγέλους σου. Όλη τη δύναμή σου. Όλη την ακολουθία της λατρείας σου. Όλες τις παγίδες σου. Όλο τον στρατό σου. Όλη την εξουσία σου. Όλα τα προσωπεία της υποκρισίας. Σε αποτάσσομαι, σε αποτάσσομαι, σε αποτάσσομαι. : Ύστερα ο Ιερέας φυσάει στο πρόσωπο του βαπτιζομένου και λέει τρεις φορές: Κατά το πρώτο φύσημα: Ας απομακρυνθεί από αυτή την ψυχή κάθε λογισμός απιστίας και κάθε ακάθαρτο πνεύμα. Κατά το δεύτερο φύσημα: Ας απομακρυνθεί από αυτή την ψυχή κάθε λογισμός του παλαιού ανθρώπου. Κατά το τρίτο φύσημα: Ας απομακρυνθεί από αυτή την ψυχή κάθε βλασφημία κατά του Αγίου Πνεύματος.: Ύστερα ο βαπτιζόμενος κοιτάζει προς την Ανατολή και, με τα χέρια υψωμένα προς τα άνω, λέει: Σε ομολογώ, Κύριε Χριστέ Θεέ μου, και όλους τους σωτήριους νόμους σου και όλη τη ζωοποιό διακονία και κάθε ενέργεια που δίνει ζωή.: Ύστερα λέει την ομολογία της Πίστεως: Πιστεύω εις ένα Θεό Πατέρα, Παντοκράτορα, και εις τον μονογενή του Ιησού Χριστό, τον Κύριό μας, και εις το ζωοποιό Άγιο Πνεύμα, και εις την ανάσταση του σώματος και εις την μία και μόνη καθολική και αποστολική Εκκλησία. Αμήν. : Ύστερα ο Ιερέας ρωτάει τρεις φορές τον πατέρα ή τη μητέρα ή τον/την ανάδοχο, λέγοντας: Θα φροντίζεις γι’ αυτό το βρέφος;: Και του απαντάει τρεις φορές: Θα φροντίζω. Ο Διάκονος: Ζητούμε από τον Κύριο. Ο Ιερέας: Δέσποτα Κύριε Παντοκράτορ, Πατέρα του Κυρίου και Θεού και Σωτήρα μας Ιησού Χριστού, δημιουργέ του παντός, Κύριε του ουρανού και της γης· εσύ έδωσες τη γνώση σου σε όσους ζουν επάνω στη γη, διά του μονογενούς σου Υιού, του Κυρίου Ιησού Χριστού, ο οποίος ετοίμασε τους ουρανούς με το στόμα του και τους στερέωσε με τη δύναμή του. Στερέωσε την υπακοή αυτών των δούλων σου και ενδυνάμωσέ τους ώστε να μην επιστρέψουν ποτέ σε όσα εγκατέλειψαν. Ενίσχυσε την πίστη τους, ώστε τίποτε να μην τους χωρίσει από εσένα. Οδήγησέ τους στην αποστολική σου πίστη, κάλεσέ τους στο αγνό σου φως και αξίωσέ τους τη μεγάλη σου χάρη. Απογύμνωσέ τους από την παλαιότητα, ανακαίνισε τη ζωή τους, γέμισέ τους με τη δύναμη του Αγίου σου Πνεύματος, για να είναι ενωμένοι με τον Χριστό σου. Ώστε να μην είναι πια τέκνα της σαρκός αλλά τέκνα της αληθείας, και να γίνουν πιστοί και σοφοί δούλοι του Ιησού Χριστού, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν. Ο Διάκονος: Τας κεφαλάς ημών τω Κυρίω κλίνατε.: Μετά οι βαπτιζόμενοι κλίνουν τα γόνατά τους και ο Ιερέας ζητεί γι’ αυτούς, λέγοντας: Δέσποτα Κύριε Σωτήρα μας, ευεργέτη και φιλάνθρωπε, μόνο χάρη σ’ εσένα ολοκληρώνεται αυτό το μυστήριο. Σ’ εσένα κλίνει κάθε γόνυ, είτε είναι στον ουρανό, είτε στη γη, είτε κάτω από τη γη. Κάθε γλώσσα και οι δούλοι σου που σε ζήτησαν και σου έκλιναν τα γόνατά τους σου ομολογούν λέγοντας: «Ο Ιησούς Χριστός είναι ο Κύριος της δόξας του Θεού Πατέρα». Γι’ αυτό σου ζητούμε και σε παρακαλούμε, φιλάνθρωπε· ερεύνησε τα κρύφια των ψυχών τους και φώτισε τα μάτια της διανοίας τους με το φως της γνώσης σου. Απομάκρυνε από αυτούς κάθε μαγεία, κάθε ξόρκι και κάθε σατανική ενέργεια. Διώξε από την καρδιά τους κάθε κατάλοιπο της ειδωλολατρίας και της απιστίας. Ετοίμασε τις ψυχές τους, ώστε να δεχτούν το Άγιό σου Πνεύμα και να αξιωθούν του λουτρού της παλιγγενεσίας, του άμεμπτου ενδύματος και της αφέσεως των αμαρτιών. Ευτρέπισέ τους, ώστε να γίνουν θυσιαστήριο για το Άγιό σου Πνεύμα με την ευδοκία του Πανάγαθου Πατέρα και του Αγίου σου Πνεύματος, νυν και αεί και εις τους αιώνας των αιώνων. Αμήν.(): Ύστερα ο Ιερέας λαμβάνει το άγιο έλαιο (το καλλιέλαιον) και αλείφει τον βαπτιζόμενο στην καρδιά, τα χέρια, το στήθος, την πλάτη και τους καρπούς του χεριού στο σχήμα του Σταυρού, λέγοντας: Σε χρίω, [...], με το έλαιο της χαράς, ώστε να είναι αντίδοτο για όλες τις ενέργειες του εχθρού και να μπολιαστείς στο δέντρο της καλής ελιάς, στην αγία καθολική και αποστολική Εκκλησία του Θεού. Αμήν. Ο Διάκονος: Αμήν.Ακολουθεί η προσευχή της χειροθεσίας, που λέγεται στους κατηχουμένους μετά τη χρίση τους με το αγιασμένο έλαιο (καλλιέλαιον). Ο Διάκονος: Ζητούμε από τον Κύριο Ο Ιερέας: Δέσποτα Θεέ Παντοκράτορ, κράζουμε προς το ευλογημένο άγιο όνομά σου, ώστε να εξετάσεις και να απομακρύνεις όλες τις εχθρικές και ενάντιες δυνάμεις, και σου ζητούμε, με την πρεσβεία όλων σου των αγίων, να ερευνήσεις τις καρδιές των δούλων σου που προσήλθαν στο λουτρό της χάριτος. Αν η κακία των πονηρών πνευμάτων είναι κρυμμένη μέσα τους, φανέρωσέ τη δημόσια και διώξε τη μακριά από τις ψυχές και τα σώματα των πιστών δούλων σου, που πιστεύουν στο άγιο όνομά σου. Ανακαίνισε τη ζωή τους και αξίωσέ τους να δεχτούν άμεμπτα και με αγνότητα το φως και τη σφραγίδα του Χριστού, και το χάρισμα του ομοούσιου με σένα Αγίου σου Πνεύματος. Αξίωσέ τους ακόμη να γίνουν φωτεινό ένδυμα, να ενισχυθούν με το ένδυμα της σωτηρίας και το ανίκητο όπλο της πίστης, και να γίνουν πρόβατα του λογικού ποιμνίου σου και τέκνα του ουράνιου γάμου, κληρονόμοι της άφθαρτης αιώνιας Βασιλείας του Ιησού Χριστού, του Κυρίου μας, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν. Ο Διάκονος: Ζητούμε από τον Κύριο. Ο Ιερέας: Δέσποτα Κύριε, ο οποίος δημιούργησες τον άνθρωπο κατ’ εικόνα και καθ’ ομοίωσίν σου, του έδωσες την εξουσία της αιώνιας ζωής και, όταν έπεσε στην αμαρτία, δεν τον εγκατέλειψες, αλλά οικονόμησες την ενανθρώπηση του Χριστού σου για τη σωτηρία του κόσμου. Εσύ, Κύριε, έσωσες το πλάσμα σου από τη δουλεία του εχθρού. Γι’ αυτό δέξου τους δούλους σου […] στην ουράνια Βασιλεία σου. Άνοιξε τα μάτια της διανοίας τους, ώστε να αυγάζονται από το φως του ευαγγελίου της Βασιλείας σου. Ας τους συνοδεύουν οι ουράνιοι άγγελοι, ώστε να τους σώζουν από κάθε συνωμοσία, από κάθε κακή συναναστροφή και από κάθε βέλος που πετάει την ημέρα, από την ακηδία, το πονηρό πνεύμα του μεσημεριού, και απ’ ό,τι κυκλοφορεί στο σκότος, στη σκιά της νύχτας. Αφαίρεσε από τις καρδιές τους κάθε ακάθαρτο πνεύμα· το κακόβουλο πνεύμα που ταράζει τις καρδιές, το πνεύμα της πλάνης, της πονηρίας, της φιλαργυρίας, της ειδωλολατρίας, του ψεύδους, κάθε μολυσμού που ενεργείται με την παραίνεση του πονηρού. Κάνε τους λογικά πρόβατα του αγίου ποιμνίου του Χριστού σου, αγνά μέλη της Εκκλησίας σου, τέκνα φωτός, κληρονόμους της Βασιλείας σου, ώστε να αγωνίζονται κατά τις εντολές του Χριστού, να φυλάσσουν τη σφραγίδα του Αγίου Πνεύματος από κάθε επίβουλο, να διατηρούν τον χιτώνα του Θεού αμόλυντο και να τύχουν της μακαριότητας των αγίων σου στη Βασιλεία σου διά του Ιησού Χριστού, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν.</p>



	<p>Ο αγιασμός του νερού της κολυμβήθρας (): Ο Ιερέας εισέρχεται στον χώρο όπου είναι τοποθετημένη η κολυμβήθρα, παίρνει απλό λάδι και ρίχνει λίγο από αυτό στο νερό της κολυμβήθρας, κάνοντας το σχήμα του Σταυρού και λέγοντας: Εις το όνομα του Πατρός και του Υιού και του Αγίου Πνεύματος, του ενός Θεού. Ευλογημένος ο Θεός ο Πατέρας ο Παντοκράτορας. Αμήν. Ευλογημένος ο Υιός του, ο μονογενής Ιησούς Χριστός, ο Κύριός μας. Αμήν. Ευλογημένο το Άγιο Πνεύμα, ο Παράκλητος. Αμήν. Δόξα και τιμή, τιμή και δόξα στην ομοούσια Αγία Τριάδα, τον Πατέρα, τον Υιό και το Άγιο Πνεύμα. : Ύστερα λέει την ακόλουθη προσευχή χαμηλόφωνα: Δέσποτα, κάλεσε τους δούλους σου στο αγνό σου φως και καταξίωσέ τους να δεχτούν αυτή τη μεγάλη χάρη του αγίου Βαπτίσματος. Απογύμνωσέ τους από τον παλαιό άνθρωπο και ανανέωσε τη γέννησή τους με την αιώνια ζωή. Γέμισέ τους με τη δύναμη του Αγίου σου Πνεύματος και με τη γνώση του Χριστού σου, ώστε να μην είναι πλέον τέκνα της σαρκός, αλλά τέκνα της Βασιλείας σου, με την ευδοκία και τη χάρη του μονογενούς σου Υιού, του Ιησού Χριστού, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν.</p>

	<p>2: 11- 3: 8 Ο Ιερέας λέει την ευχή της Ευχαριστίας θυμιάζοντας. Ύστερα διαβάζει στον Απόστολο ανάγνωσμα από την προς Τίτον Επιστολή του αποστόλου Παύλου (2:11 - 3:8). Επειδή φανερώθηκε η σωτήρια χάρη του Θεού προς όλους τους ανθρώπους, η οποία μας διδάσκει να αρνηθούμε την ασέβεια και τις κοσμικές επιθυμίες και να ζήσουμε με σωφροσύνη, δικαιοσύνη και ευσέβεια στον παρόντα αιώνα, προσμένοντας τη μακάρια ελπίδα και την επιφάνεια της δόξας του μεγάλου Θεού και Σωτήρα μας Ιησού Χριστού, ο οποίος έδωσε τον εαυτό του για χάρη μας, για να μας λυτρώσει από κάθε ανομία και να καθαρίσει για τον εαυτό του εμάς ως λαό εκλεκτό, ζηλωτή καλών έργων. Αυτά να λες, να προτρέπεις και να ελέγχεις, με κάθε εξουσία· ας μη σε περιφρονεί κανένας. Υπενθύμιζε σ’ αυτούς να υποτάσσονται στις αρχές και τις εξουσίες, να πειθαρχούν, να είναι έτοιμοι για κάθε αγαθό έργο, να μη βλασφημούν κανένα, να μην τσακώνονται, να είναι επιεικείς, να δείχνουν κάθε πραότητα σε όλους τούς ανθρώπους. Γιατί ήμασταν κι εμείς κάποτε ανόητοι, απειθείς, πλανώμενοι, δούλοι σε διάφορες επιθυμίες και ηδονές, ζώντας μέσα στην κακία και τον φθόνο, μισητοί και μισώντας ο ένας τον άλλο. Όταν, όμως, φανερώθηκε η αγαθότητα και η φιλανθρωπία του Σωτήρα μας Θεού, όχι από έργα δικαιοσύνης που εμείς πράξαμε· αλλά μας έσωσε σύμφωνα με το έλεός του διά του λουτρού της παλιγγενεσίας και της ανακαινίσεως του Αγίου Πνεύματος, το οποίο το ξέχυσε επάνω μας πλούσια διά του Ιησού Χριστού του Σωτήρα μας, ώστε, δικαιωμένοι με τη χάρη του, να γίνουμε κληρονόμοι σύμφωνα με την ελπίδα τής αιώνιας ζωής. Αξιόπιστος είναι ο λόγος και θέλω αυτά να τα διαβεβαιώνεις, ώστε αυτοί που πίστεψαν στον Θεό να φροντίζουν να είναι πρώτοι σε καλά έργα. Αυτά είναι καλά και ωφέλιμα στους ανθρώπους. Η χάρη του Θεού Πατέρα ας έλθει σε όλους σας. Αμήν. ΕΥΧΗ ΛΕΓΟΜΕΝΗ ΜΕΤΑ ΤΟΝ ΑΠΟΣΤΟΛΟ Κύριε της γνώσης και χορηγέ της σωφροσύνης, ο οποίος αποκάλυψε τα βάθη της αβύσσου και έδωσε τον λόγο στους ιεραποστόλους με μεγάλη δύναμη· εσύ που από την πολλή σου αγαθότητα κάλεσες τον Παύλο, τον οποίο από διώκτη τότε τον έκανες τώρα εκλεκτό σκεύος και απόστολο και κήρυκα του Ευαγγελίου σου, Χριστέ Θεέ μας φιλάνθρωπε, χορήγησέ μας σώφρονα νου και απλανή διάνοια, ώστε να κατανοούμε την ωφέλεια της αγίας διδασκαλίας σου, την οποία μας μετέδωσες. Όπως ο Παύλος έγινε μιμητής σου, αρχηγέ της ζωής, αξίωσέ μας να γίνουμε και εμείς μιμητές του στα έργα και στην πίστη, να υμνούμε το άγιο Όνομά σου και να καυχώμαστε πάντοτε για τον Σταυρό σου. Διότι σε εσένα ανήκει η δόξα, η τιμή, η εξουσία και η προσκύνηση, μαζί με τον Πατέρα και το ζωοποιό Άγιο Πνεύμα, νυν και αεί και εις τους αιώνας των αιώνων. Αμήν. 5: 5-14 Ύστερα διαβάζεται ανάγνωσμα από την Επιστολή Α΄ Ιωάννου (5:5-14) Και ποιος άλλος είναι εκείνος που νικάει τον κόσμο παρά αυτός που πιστεύει ότι ο Ιησούς είναι ο Υιός τού Θεού; Αυτός είναι που ήρθε μέσω ύδατος και αίματος, ο Ιησούς Χριστός· όχι μόνο μέσω του νερού, αλλά μέσω και του νερού και του αίματος· και το Πνεύμα είναι που δίνει τη μαρτυρία, διότι το Πνεύμα είναι η αλήθεια. Διότι τρεις είναι αυτοί που δίνουν μαρτυρία στον ουρανό: ο Πατέρας, ο Λόγος και το Άγιο Πνεύμα· και οι τρεις αυτοί είναι ένα. Και τρεις είναι αυτοί που δίνουν μαρτυρία στη γη: το Πνεύμα και το νερό και το αίμα· και οι τρεις αυτοί αναφέρονται στο ένα. Αν δεχόμαστε τη μαρτυρία των ανθρώπων, η μαρτυρία τού Θεού είναι μεγαλύτερη, επειδή αυτή είναι η μαρτυρία τού Θεού, ότι έχει δώσει μαρτυρία για τον Υιό του. Όποιος πιστεύει στον Υιό τού Θεού, έχει μέσα του τη μαρτυρία· όποιος δεν πιστεύει στον Θεό κάνει τον Θεό ψεύτη, επειδή δεν έχει πιστέψει στη μαρτυρία την οποία έδωσε ο Θεόςγια τον Υιό του. Και η μαρτυρία είναι τούτη, ότι μας έδωσε ο Θεός αιώνια ζωή, κι αυτή η ζωή είναι μέσα στον Υιό του. Εκείνος που έχει τον Υιό έχει τη ζωή· εκείνος που δεν έχει τον Υιό τού Θεού δεν έχει τη ζωή. Αυτά τα έγραψα σ’ εσάς, που πιστεύετε στο όνομα του Υιού τού Θεού, για να γνωρίζετε ότι έχετε αιώνια ζωή, και για να πιστεύετε στο όνομα του Υιού τού Θεού. Και αυτή είναι η παρρησία που έχουμε προς αυτόν, ότι αν ζητάμε κάτι σύμφωνα με το θέλημά του, μας εισακούει. (Μην αγαπάτε τον κόσμο..): Ο Ιερέας λέει το μυστήριο του Καθολικού Κύριε Θεέ μας, εσύ που φανέρωσες μέσω 8ων αποστόλων σου το μυστήριο του ευαγγελίου της δόξας του Χριστού σου και τους έδωσες, κατά τη μεγάλη, αμέτρητη και απεριόριστη δωρεά σου, να κηρύξουν σε όλα τα έθνη τον ανεξιχνίαστο πλούτο του ελέους σου· εσένα, Δέσποτα, σε ικετεύουμε και σε παρακαλούμε να μας αξιώσεις να κατέχουμε τόπο και κλήρο μαζί τους. Χάρισέ μας, Κύριε, πάντοτε να ακολουθήσουμε τα βήματά τους, να γίνουμε μιμητές του αγώνα τους και να συμμετάσχουμε στους κόπους που δέχθηκαν χάριν της ευσεβείας. Φύλαξε την αγία σου Εκκλησία, την οποία θεμελίωσες μέσω αυτών, και ευλόγησε τα πρόβατα του ποιμνίου σου, και κάνε να καρποφορήσει το αμπέλι σου αυτό, το οποίο φύτεψες με το δεξί σου χέρι, μέσω του Ιησού Χριστού του Κυρίου μας. Σ’ αυτόν ανήκει η δόξα, η τιμή, η εξουσία και η προσκύνηση μαζί με τον Πατέρα και το ζωοποιό Άγιο Πνεύμα, νυν και αεί και εις τους αιώνας των αιώνων. Αμήν.8: 26-40 Ύστερα διαβάζεται ανάγνωσμα από τις Πράξεις των Αποστόλων (8:26-40) Ένας άγγελος Κυρίου μίλησε στον Φίλιππο και του είπε: «Σήκω και πήγαινε κατά το νότιο μέρος, στον δρόμο που κατεβαίνει από την Ιερουσαλήμ στη Γάζα» (ο οποίος είναι έρημος). Σηκώθηκε λοιπόν και πήγε. Ξαφνικά, ένας Αιθίοπας, ευνούχος, άρχοντας της Κανδάκης, της βασίλισσας των Αιθιόπων, που ήταν επόπτης όλων των θησαυρών της, είχε έρθει για να προσκυνήσει στην Ιερουσαλήμ. Και επέστρεφε καθισμένος επάνω στην άμαξά του, και διάβαζε τον προφήτη Ησαΐα. Το Πνεύμα είπε στον Φίλιππο: «Πλησίασε και προσκολλήσου σ’ αυτή την άμαξα». Ο Φίλιππος έτρεξε κοντά και, ακούγοντάς τον να διαβάζει τον προφήτη Ησαΐα, είπε: «Άραγε, καταλαβαίνεις αυτά που διαβάζεις;» Εκείνος είπε: «Πώς θα μπορούσα, αν κάποιος δεν με οδηγήσει;» Και παρακάλεσε τον Φίλιππο να ανέβει και να καθήσει μαζί του. Το χωρίο της Γραφής λοιπόν το οποίο διάβαζε ήταν αυτό: «Οδηγήθηκε σαν πρόβατο στη σφαγή, και όπως αρνί άφωνο μπροστά σ’ αυτόν που του κόβει το κεφάλι, έτσι δεν ανοίγει το στόμα του. Σε τέτοια κατάσταση που βρέθηκε, η δικαστική κρίση τού αφαιρέθηκε· τη γενεά του ποιος θα τη διηγηθεί; Γιατί η ζωή του φεύγει από τη γη». Και ο ευνούχος, αποκρινόμενος στον Φίλιππο, είπε: «Σε παρακαλώ, για ποιον το λέει αυτό ο προφήτης; Για τον εαυτό του ή για κάποιον άλλον;» Ο Φίλιππος, ανοίγοντας το στόμα του και αρχίζοντας από τούτη τη γραφή, του ευαγγελίστηκε τον Ιησού. Και καθώς προχωρούσαν, ήρθαν σε κάποιον τόπο με νερό, και λέει ο ευνούχος: «Δες, νερό· τι με εμποδίζει να βαπτιστώ;» Ο Φίλιππος είπε: «Αν πιστεύεις με όλη σου την καρδιά, μπορείς». Και αποκρινόμενος είπε: «Πιστεύω ότι ο Ιησούς Χριστός είναι ο Υιός τού Θεού». Και πρόσταξε να σταθεί η άμαξα, και κατέβηκαν και οι δύο, ο Φίλιππος και ο ευνούχος, στο νερό, και τον βάπτισε. Και όταν ανέβηκαν από το νερό, το Πνεύμα του Κυρίου άρπαξε τον Φίλιππο, και ο ευνούχος δεν τον είδε πλέον, αλλά πορευόταν τον δρόμο του με χαρά. Από την άλλη πλευρά, ο Φίλιππος βρέθηκε στην Άζωτο, και, καθώς περνούσε, κήρυττε το ευαγγέλιο σε όλες τις πόλεις, μέχρι που ήρθε στην Καισάρεια.(Ο λόγος του Κυρίου αναπτύσσεται, αυξάνεται,δοξάζεται…) : Ύστερα λέγεται το Τρισάγιο, η ευχή του Ευαγγελίου και ο ψαλμός.31: 2,1 Ψαλμός 31:1-2 Μακάριοι εκείνοι των οποίων συγχωρήθηκαν οι ανομίες και των οποίων σκεπάστηκαν οι αμαρτίες. Μακάριος ο άνθρωπος στον οποίο ο Κύριος δεν καταλογίζει ανομία, και στο στόμα του οποίου δεν υπάρχει δόλος. Αλληλούια. 3: 1-21 Ευαγγέλιο κατά Ιωάννην (3:1-21) Υπήρχε κάποιος από τους Φαρισαίους, άρχοντας των Ιουδαίων, που ονομαζόταν Νικόδημος. Αυτός ήρθε στον Ιησού μέσα στη νύχτα και του είπε: «Ραββί, ξέρουμε ότι ήρθες ως δάσκαλος από τον Θεό· γιατί κανένας δεν μπορεί να κάνει τα σημεία που εσύ κάνεις, αν ο Θεός δεν είναι μαζί του». Αποκρίθηκε ο Ιησούς και του είπε: «Σε διαβεβαιώνω απόλυτα ότι, αν κάποιος δεν γεννηθεί από επάνω, δεν μπορεί να δει τη βασιλεία τού Θεού». Του λέει ο Νικόδημος: «Πώς μπορεί ένας άνθρωπος να γεννηθεί ενώ είναι γέροντας; Μήπως μπορεί να μπει για δεύτερη φορά στην κοιλιά τής μητέρας του και να γεννηθεί;» Αποκρίθηκε ο Ιησούς: «Σε διαβεβαιώνω απόλυτα ότι, αν κάποιος δεν γεννηθεί από νερό και Πνεύμα, δεν μπορεί να εισέλθει στη βασιλεία τού Θεού. Εκείνο που έχει γεννηθεί από τη σάρκα είναι σάρκα, και εκείνο που έχει γεννηθεί από το Πνεύμα είναι πνεύμα. Μην απορήσεις που σου είπα: ‘‘Πρέπει να γεννηθείτε από επάνω’’. Ο άνεμος πνέει όπου θέλει, και ακούς τη φωνή του, αλλά δεν ξέρεις από πού έρχεται και πού πηγαίνει· έτσι είναι καθένας που γεννήθηκε από το Πνεύμα». Αποκρίθηκε ο Νικόδημος λέγοντάς του: «Πώς μπορούν να γίνουν αυτά;» Αποκρίθηκε ο Ιησούς λέγοντάς του: «Εσύ είσαι ο δάσκαλος του Ισραήλ, κι αυτά δεν τα ξέρεις; Σε διαβεβαιώνω απόλυτα ότι μιλούμε για εκείνο που ξέρουμε, και μαρτυρούμε για εκείνο που είδαμε, και δεν δέχεστε τη μαρτυρία μας. Αν σας είπα για τα επίγεια και δεν πιστεύετε, πώς θα πιστέψετε αν σας πω για τα επουράνια; Κανένας δεν ανέβηκε στον ουρανό παρά μόνο αυτός που κατέβηκε από τον ουρανό, ο Υιός τού ανθρώπου, που είναι στον ουρανό. Και όπως ο Μωυσής ύψωσε το φίδι μέσα στην έρημο, έτσι πρέπει να υψωθεί ο Υιός τού ανθρώπου, ώστε να μη χαθεί όποιος πιστεύει σ’ αυτόν, αλλά να έχει αιώνια ζωή. Γιατί τόσο πολύ αγάπησε ο Θεός τον κόσμο, που έδωσε τον Υιό του τον μονογενή, ώστε να μη χαθεί όποιος πιστεύει σ’ αυτόν, αλλά να έχει αιώνια ζωή. Γιατί ο Θεός δεν απέστειλε τον Υιό του στον κόσμο για να κρίνει τον κόσμο, αλλά για να σωθεί ο κόσμος δι’ αυτού. Όποιος πιστεύει σ’ αυτόν δεν κρίνεται, όποιος όμως δεν πιστεύει έχει ήδη κριθεί, επειδή δεν πίστεψε στο όνομα του μονογενούς Υιού του Θεού. Η κρίση είναι αυτή, ότι το φως ήρθε στον κόσμο, και οι άνθρωποι αγάπησαν το σκοτάδι περισσότερο παρά το φως, επειδή τα έργα τους ήταν πονηρά. Γιατί όποιος πράττει τα φαύλα μισεί το φως και δεν έρχεται στο φως, για να μην ελεγχθούν τα έργα του. Όποιος όμως πράττει την αλήθεια έρχεται προς το φως, για να φανερωθούν τα έργα του, διότι έγιναν σύμφωνα με τον Θεό. :  : Ο Ιερέας λέει την ευχή του Ευαγγελίου και ακολούθως τις επτά μεγάλες ευχές: Των ασθενών. Των ταξιδευόντων. Των υδάτων, των καλλιεργειών και των αέρων. Των βασιλέων. Των κοιμηθέντων. Των προσφερόντων. Των κατηχουμένων, η οποία έχει ως εξής:</p>

	<p>Η ευχή των κατηχουμένων Δέσποτα Κύριε Παντοκράτορ, Πατέρα του Κυρίου και Θεού και Σωτήρα μας Ιησού Χριστού, παρακαλούμε και ικετεύουμε την αγαθότητά σου, φιλάνθρωπε, για τους κατηχουμένους δούλους σου· ελέησέ τους. Ο Διάκονος: Παρακαλέστε για τους κατηχουμένους του λαού μας, ώστε να τους αξιώσει ο Χριστός ο Θεός μας του αγίου Βαπτίσματος και να συγχωρήσει τις αμαρτίες μας. Ο Λαός :: Συνεχίζει ο Ιερέας: Θεμελίωσέ τους στην πίστη σου και απομάκρυνε από τις καρδιές τους όλα τα κατάλοιπα της ειδωλολατρίας. Ακόμη, στερέωσε στις καρδιές τους τον νόμο σου, τον φόβο σου, τις εντολές σου, τα δικαιώματά σου, τις άγιες εντολές σου. Δώσε τους να γνωρίσουν τη σταθερότητα των λόγων σου, με τους οποίους κατηχήθηκαν, και να αξιωθούν, στον χρόνο που απομένει, του λουτρού της παλιγγενεσίας για την άφεση των αμαρτιών. Προετοίμασέ τους, ώστε να γίνουν ναός του Αγίου σου Πνεύματος, με τη χάρη και τους οικτιρμούς του μονογενούς σου Υιού, του Ιησού Χριστού, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν. Ο Διάκονος : Ζητούμε από τον Κύριο. Ο Ιερέας λέει : Θεέ των προφητών και Κύριε των αποστόλων, που προανήγγειλες από παλιά την έλευση του Χριστού διά των αγίων του προφητών, και έστειλες τον Πρόδρομο Ιωάννη Βαπτιστή μπροστά του· παρακαλούμε και ικετεύουμε την αγαθότητά σου, φιλάνθρωπε· στείλε τη δύναμή σου στην παρούσα βάπτιση, ώστε να ενδυναμωθούν οι δούλοι σου και να μπορούν να λάβουν το αγνό λουτρό της παλιγγενεσίας για την άφεση των αμαρτιών, και την άμεμπτη ελπίδα του μονογενούς σου Υιού, του Ιησού Χριστού, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν.: Ακολουθεί η ευχή της Χειροθεσίας: Στους δούλους σου που σε υπηρετούν και επικαλούνται το άγιο όνομά σου και σε υπακούουν, σκήνωσε μέσα τους, πορεύσου ανάμεσά τους και βοήθησέ τους σε κάθε έργο αγαθό. Αναγέννησε την καρδιά τους από κάθε κακή σκέψη. Αξίωσέ τους να ζουν και να λογίζονται ό,τι είναι ωφέλιμο για τους ζωντανούς, και να κατανοούν το σχέδιό σου, διά του μονογενούς σου Υιού, του Ιησού Χριστού, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν. Λένε οι ψάλτες: Σωθείς, αμήν. Ο Ιερέας λέει υπέρ του μυστικώς την ακόλουθη ευχή, κλίνοντας το κεφάλι του πάνω από την κολυμβήθρα, που συμβολίζει τον ποταμό Ιορδάνη. Φιλεύσπλαχνε και ελεήμονα Θεέ, που ερευνάς τις καρδιές και τους νεφρούς, ο μόνος που γνωρίζει τα κρυφά των ανθρώπων και που τίποτε ανθρώπινο δεν μπορεί να κρυφτεί από εσένα, αλλά όλα είναι γυμνά και φανερά ενώπιόν σου· εσύ που γνωρίζεις όλα όσα μου ανήκουν μη με απορρίψεις, ούτε να αποστρέψεις το πρόσωπό σου από εμένα, αλλά ας απομακρυνθούν την παρούσα ώρα όλα μου τα παραπτώματα· εσύ που φέρνεις τους ανθρώπους σε μετάνοια και συγχωρείς όλες τους τις αμαρτίες, πλύνε τους ρύπους του σώματός μου και τους σπίλους της ψυχής μου, αγίασέ με πλήρως με τη δύναμη του αοράτου και πνευματικού δεξιού σου χεριού, ώστε να διαβάσω την ευχή της αφέσεως σ’ εκείνους που μου τη ζητούν, η οποία παρέχει την ίδια πίστη που ετοίμασε η άφατη μεγαλοπρέπεια της φιλανθρωπίας σου, και να μη γίνω αδόκιμος δούλος της αμαρτίας. Δέσποτα, μόνε αγαθέ και φιλάνθρωπε, μόνε αναμάρτητε, αγαθέ και φιλάνθρωπε, που δεν αφήνεις τον ταπεινό στην απελπισία του, συγχώρησέ με· στείλε μου τη δύναμή σου από τα ύψη και ενίσχυσέ με, ώστε να διακονήσω αυτό το μεγάλο προκείμενο ουράνιο μυστήριο· ας μορφωθεί ο Χριστός μέσα στον/στην [...], που πρόκειται να αναγεννηθεί από εμένα τον ελάχιστο. Οικοδόμησέ τον/την επάνω στα θεμέλια των αποστόλων και των προφητών, και μην επιτρέψεις να γκρεμιστεί. Κάνε να φυτρώσει το σπέρμα της αληθείας μέσα στην αγία, αποστολική, καθολική Εκκλησία, ώστε να προκόψει στην ευσέβεια, και ας δοξάζεται παντού το πανάγιο όνομά σου, του Πατρός και του Υιού και του Αγίου Πνεύματος, νυν και αεί και εις τους αιώνας των αιώνων. Αμήν. </p>
    <p>΄Υστερα ο Ιερέας λέει τις τρεις μεγάλες ευχές: της ειρήνης, των πατέρων και της συνάξεως, και έπειτα το Σύμβολο της Πίστεως. Μετά παίρνει το δοχείο του ελαίου και χύνει από αυτό στην κολυμβήθρα τρεις φορές κάνοντας το σχήμα του Σταυρού, ώστε να αγιαστεί το νερό, και λέγοντας: Εις το όνομα του Πατρός και του Υιού και του Αγίου Πνεύματος, του ενός Θεού. Ευλογημένος ο Θεός ο Πατέρας ο Παντοκράτορας. Αμήν. Ευλογημένος ο Υιός του ο μονογενής Ιησούς Χριστός, ο Κύριός μας. Αμήν. Ευλογημένο το Άγιο Πνεύμα, ο Παράκλητος. Αμήν. Ο Διάκονος: Ζητούμε από τον Κύριο.. Ο Ιερέας λέει την ακόλουθη προσευχή: Δημιουργέ των υδάτων και του πάντός, επικαλούμαστε τη δύναμη του ονόματος που υπερβαίνει κάθε όνομα, του ονόματος του μονογενούς σου Υιού, του Ιησού Χριστού, ο οποίος σταυρώθηκε για χάρη μας επί Ποντίου Πιλάτου. Ζητούμε, βασιλιά, για τους δούλους σου· μετάβαλέ τους, άλλαξέ τους, αγίασέ τους και ενδυνάμωσέ τους, ώστε διά του παρόντος ύδατος και ελαίου να καταργηθούν όλες οι εχθρικές δυνάμεις. Απόρριψε τα ακάθαρτα πνεύματα. Κατάργησε κάθε μαγεία, κάθε βασκανία, κάθε ειδωλολατρία και κάθε ξόρκι. Τώρα ο Ιερέας φυσά τρεις φορές στο νερό της κολυμβήθρας κάνοντας το σχήμα του Σταυρού και λέγοντας: Αγίασε το παρόν ύδωρ και το παρόν έλαιο για το λουτρό της παλιγγενεσίας. Αμήν. Για την αιώνια ζωή. Αμήν. Για το ένδυμα της αφθαρσίας. Αμήν. Για τη χάρη της υιοθεσίας. Αμήν. Ανακαίνισε με το Άγιο Πνεύμα. Αμήν. Διότι ο μονογενής σου Υιός, ο Κύριός μας Ιησούς Χριστός, κατέβηκε στον Ιορδάνη, το αγίασε και έδωσε την εξής μαρτυρία: «Εάν δεν γεννηθεί κανείς εξ ύδατος και πνεύματος, δεν θα μπορεί να μπει στη βασιλεία του Θεού». Επίσης, έδωσε εντολή στους αγίους και αγνούς του αποστόλους, λέγοντας: «Πηγαίνετε να διδάξετε όλα τα έθνη και να τα βαπτίσετε». : Και πάλι κάνει το σχήμα του Σταυρού στο νερό της κολυμβήθρας τρεις φορές, λέγοντας: Εις το όνομα του Πατρός και του Υιού και του Αγίου Πνεύματος. Έλα μέσα μας, παντοδύναμε, και σώσε μας, άγιε. Ανακίνησε, Πατέρα Παντοκράτορα, το παρόν ύδωρ, ώστε με αυτό και με το Άγιο Πνεύμα να αναγεννήσεις τους δούλους σου, οι οποίοι εισέρχονται με τη θεϊκή σου δύναμη. Συγχώρησε τις αμαρτίες τους και αξίωσέ τους του αφθάρτου ενδύματος, με τη χάρη και τους οικτιρμούς του μονογενούς σου Υιού, του Ιησού Χριστού, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν.</p>

	<p>Ο Διάκονος: Προσευχηθείτε υπέρ της τελείας ειρήνης και αγάπης και υπέρ του αγίου ασπασμού των αποστόλων. : Ύστερα, λέει ο λαός : Ο Ιωάννης ο Βαπτιστής έδωσε την εξής μαρτυρία: «Εγώ βάπτισα τον Σωτήρα μου στα νερά του Ιορδάνη και άκουσα τη φωνή του Πατέρα να κράζει και να λέει: ‘‘Αυτός είναι ο Υιός μου ο αγαπητός, στον οποίο ευαρεστήθηκα’’». Κύριε Ιησού Χριστέ, που βαπτίστηκες στον ποταμό Ιορδάνη, αγίασέ μας από όλους τους ρύπους και συγχώρησε τις αμαρτίες μας. Ο Διάκονος: Ασπάσασθε αλλήλους εν φιλήματι αγίω. Κύριε ελέησον. Κύριε ελέησον. Κύριε ελέησον. Ναι, Κύριε Ιησού Χριστέ, Υιέ του Θεού, άκουσέ μας και ελέησέ μας. Ας προσφέρουμε με τον σωστό τρόπο. Σταθείτε με φόβο Θεού, στραφείτε και κοιτάξτε προς την Ανατολή. Πρόσχωμεν. Ο Λαός: Με την πρεσβεία της Θεοτόκου αγίας Μαρίας, Κύριε, χάρισέ μας την άφεση των αμαρτιών. Με την πρεσβεία των τριών φωτεινών αρχαγγέλων Μιχαήλ, Γαβριήλ και Ραφαήλ, Κύριε, χάρισέ μας την άφεση των αμαρτιών.</p>

	<p>Με την πρεσβεία του Προδρόμου Βαπτιστή Ιωάννη, Κύριε, χάρισέ μας την άφεση των αμαρτιών. Σε προσκυνούμε, Χριστέ, μαζί με τον αγαθό Πατέρα σου και το Άγιο Πνεύμα, διότι ήρθες / αναστήθηκες και μας έσωσες . Ύστερα ο Λαός συνεχίζει λέγοντας: Έλεος, ειρήνη και βάπτιση αινέσεως. Μετά ο Ιερέας λέει: Η αγάπη του Θεού και Πατρός και η χάρη του μονογενούς του Υιού, του Κυρίου και Θεού και Σωτήρα μας Ιησού Χριστού, και του Αγίου Πνεύματος, ας είναι μαζί σας: Ο Λαός: Και μετά του πνεύματός σου. Ο Ιερέας: Άνω ημών τας καρδίας. Ο Λαός: Έχομεν προς τον Κύριον. Ο Ιερέας: Ευχαριστήσωμεν τω Κυρίω. Ο Λαός: Άξιον και δίκαιον.</p>

	<p>Ο Ιερέας λέει τρεις φορές: «Άξιον και δίκαιον». Υψώσαμε τα μάτια μας προς εσένα, Κύριε. Τα μάτια των ψυχών μας κοιτάζουν σ’ εσένα, Κύριε Θεέ μας. Σου ζητούμε, Κύριε Παντοκράτορ, Θεέ των πατέρων μας, που δημιούργησες τον ουρανό και τη γη και τα διακόσμησες, που δημιούργησες τα ύδατα και στερέωσες τη γη επάνω σ’ αυτά, που τα συγκέντρωσες και τα περιόρισες, που έκλεισες τα βάθη και τα σφράγισες με το όνομά σου· εσύ, Κύριε, στερέωσες για χάρη μας τη θάλασσα με τη δύναμή σου· εσύ συνέτριψες τα κεφάλια των δρακόντων που είχαν φωλιάσει μέσα στα ύδατα. Ο Διάκονος: Οι καθήμενοι ανάστητε. Ο Ιερέας: Εσύ διαχώρισες τις πηγές και τις κοιλάδες και έδωσες διέξοδο στα ύδατα, που σε είδαν και ταράχτηκαν. Τα βάθη της θάλασσας φοβήθηκαν από τον θόρυβο των πολλών υδάτων. Εσύ κοίταξες τα ύδατα της Ερυθράς Θαλάσσης με το δέος σου και διαπέρασες από αυτή τα τέκνα του Ισραήλ και τους βάπτισες όλους μέσω των χεριών του Μωυσή. Ο Διάκονος: Εις ανατολάς βλέψατε.</p>

	<p>Ο Ιερέας: Όταν διέταξες τη βουβή πέτρα, αυτή άνοιξε και έβγαλε νερό για τον λαό σου. Επίσης, το αλμυρό νερό το μετέτρεψες σε γλυκό διά του Ιησού του υιού του Ναυή. Έστρεψες προς τα πίσω τη ροή του χειμάρρου. Εσύ είσαι ο τρομερός. Ποιος μπορεί να σταθεί ενώπιον του προσώπου σου; Τη θυσία του Ηλία, που έγινε με νερό, τη δέχτηκες με φωτιά από τον ουρανό. Εσύ επίσης, Δέσποτα, φανέρωσες διά του προφήτη σου Ελισσαίου το ζωοποιό νερό της παλιγγενεσίας. Τον Νεεμάν τον Σύρο τον καθάρισες με τα νερά του Ιορδάνη. Εσύ είσαι ο Παντοδύναμος και τίποτα δεν είναι αδύνατον ενώπιόν σου. : Ο Λαός λέει: Αγαλλιάστε, Ιορδάνη και όλη η έρημος, σαν τα πρόβατα, διότι ήρθε σ’ εσάς ο αμνός που αίρει την αμαρτία του κόσμου. Αλληλούια, αλληλούια, αλληλούια. Ο Ιησούς Χριστός, ο Υιός του Θεού, βαπτίστηκε στον Ιορδάνη ποταμό. Ελέησέ μας κατά το έλεός σου.Ύστερα λέει το Τρισάγιο τρεις φορές και μετά συνεχίζει: Άγιος, άγιος, Κύριε, άγιος σε όλα. Τώρα, βασιλέα μας Κύριε των δυνάμεων, βασιλέα των ουρανίων στρατευμάτων, επίβλεψε, καθήμενε επί των Χερουβείμ. Φανερώσου και κοίταξε επάνω στη δημιουργία σου, δηλαδή στο παρόν ύδωρ. Δώρισέ του τη χάρη του Ιορδάνη, την ουράνια δύναμη και παρηγοριά. Κατά την επιφοίτηση του Αγίου σου Πνεύματος επάνω του χάρισέ του την ευλογία του Ιορδάνη. Αμήν. Δώσε του δύναμη, ώστε να γίνει ύδωρ ζωοποιό. Αμήν. Ύδωρ αγνό. Αμήν. Ύδωρ για τον καθαρισμό των αμαρτιών. Αμήν. Ύδωρ του λουτρού της παλιγγενεσίας. Αμήν. Ύδωρ υιοθεσίας. Αμήν. Χάρισε στο ύδωρ αυτό, ώστε να μην εισέλθει μέσα του ούτε να κατέλθει μαζί με τον βαπτιζόμενο ακάθαρτο πνεύμα, ούτε το πνεύμα της ημέρας, ούτε το πνεύμα του μεσημεριού,ούτε το πνεύμα του απογεύματος, ούτε το πνεύμα της νυκτός, ούτε το πνεύμα του αέρα, ούτε το πνεύμα του πνιγμού, ούτε το σατανικό πνεύμα που βρίσκεται κάτω από τη γη· αλλά απομάκρυνέ τα με τη μεγάλη σου δύναμη και ας διασκορπίζονται ενώπιον του σχήματος του Σταυρού και του αγίου ονόματός σου, το οποίο φέρουμε και το οποίο είναι γεμάτο δόξα και κάνει τους εχθρούς μας να τρέμουν· ώστε οι βαπτιζόμενοι να βγάλουν από επάνω τους τον παλαιό και φθαρμένο άνθρωπο και τους πόθους της πλάνης, και να ενδυθούν τον καινούργιο άνθρωπο, τον ανακαινισμένο κατ’ εικόνα του Δημιουργού του· ας λάμψει μέσα τους το φως της αληθείας διά του Αγίου Πνεύματος, ας κερδίσουν την αιώνια ζωή και τη μακάρια ελπίδα, ας σταθούν ενώπιόν σου στον θρόνο του Ιησού, και ας λάβουν το ουράνιο στεφάνι και την άφεση των αμαρτιών. Ας είναι το παρόν ύδωρ και το παρόν έλαιο αγιασμένα, ευλογημένα και γεμάτα δόξα. Τώρα ο Ιερέας κάνει το σχήμα του Σταυρού στο νερό τρεις φορές, λέγοντας: Εις το όνομα του Πατρός και του Υιού και του Αγίου Πνεύματος. Την ευγνωμοσύνη όλου του λαού σου και των δούλων σου που σου προσφέρουν τα τέκνα τους, προς τιμή και δόξα του αγίου ονόματός σου, δέξου την στο άγιο, λογικό και ουράνιο θυσιαστήριό σου ως οσμή ευωδίας, η οποία εισέρχεται στο ουράνιο μεγαλείο σου με τη διακονία των αγνών αγγέλων και αρχαγγέλων σου. Κύριε, σώσε τον λαό σου, ευλόγησε την κληρονομία σου, ποίμανε και ύψωσέ την εις τον αιώνα· φύλαξε τους δούλους σου στην ορθή πίστη όλες τις ημέρες της ζωής τους και στερέωσέ τους στην απέραντη αγάπη και την ειρήνη σου, που υπερβαίνει κάθε διάνοια, με τις πρεσβείες και τις δεήσεις της Θεοτόκου αγίας Μαρίας, του αγίου Ιωάννου του Προδρόμου και Βαπτιστού, των αγίων πατέρων μας αποστόλων και όλης της χορείας των αγίων που σε ευαρέστησαν, με τη χάρη, τους οικτιρμούς και τη φιλανθρωπία του μονογενούς σου Υιού, του Ιησού Χριστού του Κυρίου μας, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν. Ο Λαός: Πάτερ ημών …. Ύστερα ο Ιερέας λέει τις τρεις αφέσεις:</p>

	<p>Μετά λέει : Ένας είναι ο άγιος Πατέρας, ένας ο άγιος Υιός, ένα είναι το Άγιο Πνεύμα. Aμήν. Ο Λαός: Αμήν.: Ο Ιερέας λαμβάνει το άγιο μύρο και θέτει λίγο από αυτό στην κολυμβήθρα τρεις φορές σε σχήμα Σταυρού για να αγιάσει το νερό, λέγοντας κάθε φορά: Εις το όνομα του Πατρός και του Υιού και του Αγίου Πνεύματος του ενός Θεού. Ευλογημένος ο Θεός ο Πατέρας ο Παντοκράτορας. Αμήν. Ευλογημένος ο Υιός του, ο μονογενής Ιησούς Χριστός, ο Κύριός μας. Αμήν. Ευλογημένο το Άγιο Πνεύμα, ο Παράκλητος. Αμήν.</p>

	<p>Ύστερα λέει αποσπάσματα από τους ψαλμούς που ακολουθούν, καθώς ανακινεί το νερό: (28: 4,3 ) (ψαλμός 28:3-4): Η φωνή τού Κυρίου είναι επάνω στα νερά· ο Θεός τής δόξας βροντάει· ο Κύριος είναι επάνω σε πολλά νερά. Η φωνή τού Κυρίου είναι δυνατή· η φωνή τού Κυρίου είναι μεγαλοπρεπής.Αλληλούια.</p>

	<p>(31: 5 ) (ψαλμός 32:5) Ελάτε σε αυτόν για να φωτιστείτε και να μην ντροπιαστούν τα πρόσωπά σας. Ελάτε, τέκνα μου, και ακούστε με, για να σας διδάξω τον φόβο του Κυρίου. Αλληλούια. (65 : 11 ) (ψαλμός 6:12) Περάσαμε μέσα από φωτιά και νερό, και μας έβγαλες σε αναψυχή. Αλληλούια. (50: 10,9,7 ) (ψαλμός 50:9,11-12) Ράντισέ με μέ ύσσωπο, και θα είμαι καθαρός· πλύνε με, και θα είμαι λευκότερος από το χιόνι. Απόστρεψε το πρόσωπό σου από τις αμαρτίες μου, και εξάλειψε όλες τις ανομίες μου. Κτίσε μέσα μου, Θεέ, καθαρή καρδιά, και ευθύ πνεύμα εγκαινίασε μέσα μου. Αλληλούια. (132: 13 ) (ψαλμός 131:13) Γιατί ο Κύριος εξέλεξε τη Σιών· την επέλεξε για κατοικία του. Ύστερα ο Ιερέας λέει: Δώστε μου την ευλογία σας, πατέρες και αδελφοί· συγχωρείστε με εν μετανοία και προσευχηθείτε για εμένα. Δόξα Πατρί και Υιώ και Αγίω Πνεύματι, νυν και αεί και εις τους αιώνας των αιώνων. Αμήν. Ευλογημένος ο Κύριος, που φωτίζει κάθε άνθρωπο που έρχεται στον κόσμο, νυν και αεί και εις τους αιώνας των αιώνων. Αμήν. ( 150 ) : : Ύστερα ο Λαός αναγινώσκει τον 150ό ψαλμό. Κατά τη διάρκεια της ανάγνωσης του ψαλμού, ο Διάκονος οδηγεί τον βαπτιζόμενο από τη Δύση προς την Ανατολή και προς την κολυμβήθρα, καταλήγοντας στα αριστερά του Ιερέα, ο οποίος θα τον βαπτίσει τρεις φορές, φυσώντας κάθε φορά στο πρόσωπό του: Κατά την πρώτη βύθιση ο Ιερέας λέει: Σε βατίζω [...] εις το όνομα του Πατρός. Κατά τη δεύτερη βύθιση ο Ιερέας λέει: Σε βαπτίζω [...] εις το όνομα του Υιού. Κατά την τρίτη βύθιση ο Ιερέας λέει: Σε βαπτίζω [...] εις το όνομα του Αγίου Πνεύματος.,Μετά τη βάπτιση ο Ιερέας πλένει τα χέρια του και τον Σταυρό του στην κολυμβήθρα.. Ύστερα λέει την ευχή της απολύσεωςτου νερού Δέσποτα Κύριε Θεέ Παντοκράτορ, δημιουργέ του παντός κατά την αληθινή σου σοφία· εσύ που συγκέντρωσες τα νερά από την αρχή στον ίδιο τόπο και έβαλες σε τάξη όλα τα όντα κατά το μεγαλείο της δύνάμεώς σου και της αμέτρητης κατανόησής σου· εσύ, Κύριε, αγίασες για εμάς το παρόν ύδωρ με τη χάρη του Χριστού σου και την επιφοίτηση του Αγίου σου Πνεύματος. Το ύδωρ αυτό, που έγινε για τους βαπτιζομένους παλιγγενεσία και ανακαίνιση από την παλαιά πλάνη, τους έκανε ώστε να λάμπουν με το φως της θεότητάς σου. Παρακαλούμε και ικετεύουμε την αγαθότητά σου, φιλάνθρωπε· μετάβαλε το ύδωρ αυτό στην πρώτη του φύση, και ας είναι για εμάς βοήθεια και σωτηρία, ώστε πάντοτε να δοξάζουμε εσένα, τον Πατέρα, τον Υιό και το Άγιο Πνεύμα, και να σου αναπέμπουμε τη δόξα, την τιμή και την προσκύνηση, νυν και αεί και εις τους αιώνας των αιώνων. Αμήν.</p>

	<p>Η ΠΡΟΣΕΥΧΗ ΤΟΥ ΧΡΙΣΜΑΤΟΣ ΜΕ ΤΟ ΑΓΙΟ ΜΥΡΟ Ο Παράκλητος, το Πνεύμα το Άγιο, που ο Πατέρας θα στείλει στο όνομά μου, εκείνος θα σας τα διδάξει όλα, και θα σας υπενθυμίσει όλα όσα σας είπα. (Κατά Ιωάννην 14:26) Και εσείς έχετε χρίσμα από τον Άγιο, και τα γνωρίζετε όλα. (Επιστολή Α΄ Ιωάννου 2:20) Και όταν το άκουσαν, βαπτίστηκαν στο όνομα του Κυρίου Ιησού. Και αφού ο Παύλος έβαλε επάνω τους τα χέρια, ήρθε το Πνεύμα το Άγιο επάνω σ' αυτούς. (Πράξεις 19:5,6). Και όταν το άκουσαν, βαπτίστηκαν στο όνομα του Κυρίου Ιησού. Και αφού ο Παύλος έβαλε επάνω τους τα χέρια του, ήρθε το Πνεύμα το Άγιο επάνω σ’ αυτούς, και μιλούσαν γλώσσες και προφήτευαν. (Πράξεις 19:5-6) : Ο ιερέας χρίει τι βαφτιζόμενο : : Ο ιερέας λαμβάνει το άγιο Μύρο και προσεύχεται λέγοντας: Μόνε Παντοδύναμε, η αιτία όλων των θαυμάτων, που τίποτα δεν σου είναι δύσκολο, αλλά το θέλημά σου και η δύναμή σου ενεργούν στα πάντα, χορήγησε το Άγιο Πνεύμα με το χρίσμα του αγίου Μύρου, ώστε να είναι ζωοποιός σφραγίδα και στερέωση για τους δούλους σου, με τον μονογενή σου Υιό, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν.36 : Ύστερα ο ιερέας χρίει 36 φορές τα βρέφη με το άγιο Μύρο σε σχήμα Σταυρού. Πρώτον: Χρίει το μέτωπο, τη μύτη, το στόμα, το δεξί αυτί, το δεξί μάτι,το αριστερό μάτι και το αριστερό αυτί, (οκτώ φορές) λέγοντας: Εις το όνομα του Πατρός και του Υιού και του Αγίου Πνεύματος, το χρίσμα της χάρης του Αγίου Πνεύματος. Αμήν. Δεύτερον : Χρίει την καρδιά, τον ομφαλό, την πλάτη και την οσφύ, (τέσσερις φορές) λέγοντας: Το χρίσμα του αρραβώνα της βασιλείας των ουρανών. Αμήν. Τρίτον : Χρίει την κλείδα του δεξιού ώμου από επάνω, τον δεξιό αγκώνα και τη δεξιά παλάμη, (Έξι φορές) λέγοντας: Το χρίσμα της άφθαρτης, αθάνατης, αιώνιας ζωής. Αμήν. Τέταρτον : Χρίει τον αριστερό ώμο από επάνω, τον αριστερό αγκώνα και την αριστερή παλάμη,(έξι φορές) λέγοντας: Άγιο χρίσμα του Ιησού Χριστού, του Θεού μας, και άφθαρτη σφραγίδα. Αμήν. Πέμπτον: Χρίει τον δεξιό μηρό, τη δεξιά θηλή, το δεξί γόνατο και την εσωτερική πλευρά του, (έξι φορές) λέγοντας: Η τελειότητα της χάρης του Αγίου Πνεύματος και ο θώρακας της αληθείας. Αμήν. Έκτον : Χρίει τον αριστερό μηρό, την αριστερή θηλή, το αριστερό γόνατο και την εσωτερική πλευρά του, (έξι φορές) λέγοντας: Σε χρίω [...] με άγιο Μύρο εις το όνομα του Πατρός και του Υιού και του Αγίου Πνεύματος. Αμήν. : Και αφού χρίσει όλα τα βρέφη, θέτει το χέρι του επάνω σε κάθε βρέφος με τη σειρά και λέει: Ας είσαι ευλογημένος με τις ουράνιες ευλογίες και τις ευλογίες των αγγέλων. Ας σε ευλογήσει ο Κύριος Ιησούς Χριστός στο όνομά του. Ο Ιερέας εμφυσεί στο πρόσωπο του βαπτιζομένου, λέγοντας: Δέξου το Άγιο Πνεύμα και ας είσαι καθαρό σκεύος για τον Ιησού Χριστό, τον Κύριό μας, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν.</p>

	<p>Ύστερα ντύνεται ο βαπτιζόμενος με λευκά ρούχα, και λέει ο Ιερέας: Ο χιτώνας της άφθαρτης, αιώνιας ζωής. Αμήν. Και αφού ολοκληρώσει ο Ιερέας το χρίσμα και το εμφύσημα, λέει ο διάκονος: Ζητούμε από τον Κύριο. Ο Ιερέας : Δέσποτα Κύριε Παντοκράτορ, ο μόνος αιώνιος, ο Πατέρας του Κυρίου και Θεού και Σωτήρα μας Ιησού Χριστού, ο οποίος οικονόμησε τη αναγέννηση των δούλων του με το λουτρό της παλιγγενεσίας, τους χάρισες την άφεση των αμαρτιών, τον άφθαρτο χιτώνα, τη χάρη της υιοθεσίας. Εσύ επίσης τώρα, βασιλέα μας, χορήγησε τη χάρη του Αγίου σου Πνεύματος, του Παρακλήτου, ώστε να γίνουν κοινωνοί της αιώνιας ζωής και της αθανασίας, κατά την επαγγελία του μονογενούς σου Υιού, του Κυρίου και Θεού και Σωτήρα μας Ιησού Χριστού, που είπε: «Αφού ξαναγεννηθούν από το νερό και το Πνεύμα, θα μπορέσουν να εισέλθουν στη Βασιλεία των ουρανών», με το όνομα, τη δύναμη και τη χάρη του μονογενούς σου Υιού, του Ιησού Χριστού, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν.Αφού ο Ιερέας τους ντύσει με τα υπόλοιπα ρούχα, λέει την ακόλουθη ευχή επάνω στα στεφάνια: Δέσποτα Κύριε Θεέ Παντοκράτορ, Πατέρα του Κυρίου και Θεού και Σωτήρα μας Ιησού Χριστού, ο οποίος στεφάνωσε με άφθαρτα στεφάνια τους αγίους και αγνούς του αποστόλους, προφήτες και μάρτυρες που τον ευαρέστησαν· ευλόγησε και τώρα, Κύριε, τα στεφάνια αυτά, που ετοιμάσαμε για να στεφανώσουμε τους δούλους σου οι οποίοι ενώθηκαν μαζί σου με την άγια Βάπτιση, ώστε να τους είναι: Στεφάνια δόξας και τιμής. Αμήν. Στεφάνια ευλογίας και δόξας. Αμήν. Στεφάνια αρετής και δικαιοσύνης. Αμήν. Στεφάνια σοφίας και συνέσεως. Αμήν. Ενδυνάμωσέ τους ώστε να εφαρμόζουν τις εντολές και τα δικαιώματά σου και να κερδίσουν τη χάρη της Βασιλείας των ουρανών με τον Ιησού Χριστό, τον Κύριό μας, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν.Ο Ιερέας θέτει στη μέση κάθε βαπτιζομένου μια ζώνη σε σχήμα Σταυρού και τα στεφάνια επάνω στα κεφάλια τους, λέγοντας: Στεφάνωσε, Δέσποτα Κύριε Θεέ, τους δούλους σου με στεφάνια εξ ουρανού. Αμήν. Στεφάνια δόξας. Αμήν. Στεφάνια πίστης, ανίκητα και ακατάβλητα. Αμήν. Στεφάνια στηριγμού. Αμήν. Στεφάνια δικαιοσύνης. Αμήν. Δώρισε στους δούλους σου να είναι πλήρεις με τη χάρη του Αγίου Πνεύματος, με τους οικτιρμούς, την αγάπη και τη φιλανθρωπία του μονογενούς σου Υιού, του Ιησού Χριστού του Κυρίου μας, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν.</p>

	<p>Ύστερα ο Ιερέας λέει τα ακόλουθα κοντάκια, και κάθε φορά απαντάει ο Λαός λέγοντας: Άξιος, άξιος, άξιος ο/η [...] χριστιανός/ή. Στεφάνωσέ τον με δόξα και ευλογία. Ο Πατέρας ας σε ευλογήσει, ο Υιός ας σε στεφανώσει, και το Πνεύμα ας επιτελέσει τον αγιασμό σου. Άξιος, άξιος, άξιος ο/η [...] χριστιανός/ή. Δέξου το Άγιο Πνεύμα, εσύ που έλαβες το άγιο βάπτισμα. Άξιος, άξιος, άξιος. Δέξου το Πνεύμα του Θεού, το οποίο θα σε γεμίσει με ευδοκία. Άξιος, άξιος, άξιος. Ο Ιησούς Χριστός, ο Υιός του Θεού Πατέρα, ας σε γεμίσει με δύναμη και χάρη, ευλογημένο τέκνο, που έλαβες το άγιο βάπτισμα. Άξιος, άξιος, άξιος. Δέξου το Άγιο Πνεύμα, τον Παράκλητο, και την ουράνια ευλογία διά του χρίσματος του αγίου Μύρου, ευλογημένο τέκνο. Άξιος, άξιος, άξιος. Δέξου το έλεος, την ελπίδα, την πίστη και τη χάρη διά του Χριστού, του μονογενούς, ευλογημέν τέκνο. Άξιος, άξιος, άξιος Δέξου το Πνεύμα της χαράς από τα χέρια του Παντοδύναμου βασιλέα. Άξιος, άξιος, άξιος. Δέξου το Πνεύμα της αγαλλίασης και την άφθαρτη σφραγίδα από τον Εμμανουήλ τον Θεό μας, ευλογημένο τέκνο. Άξιος, άξιος, άξιος. Δέξου το γεμάτο από δόξα Πνεύμα από τον Χριστό, τον βασιλέα της δόξας. Άξιος, άξιος, άξιος. Έλαβες χάρη και ευλογία από τον Κύριο Ιησού Χριστό. Άξιος, άξιος, άξιος. Έγινες κατοικητήριο του Αγίου Πνεύματος. Άξιος, άξιος, άξιος. Στεφάνι χρυσό, στεφάνι αργυρό και μαργαριτάρι.: Και αφού τελειώσει με το στεφάνωμα, ο Λαός απαντάει: Άφθαρτα στεφάνια έθεσε ο Κύριος στα κεφάλια των αγνών βαπτιζομένων του Ιησού Χριστού. Ευλογημένος εσύ αληθώς, Κύριε Ιησού, με τον Πανάγαθο Πατέρα σου και το Άγιο Πνεύμα, διότι βαπτίστηκες και μας έσωσες.: Ύστερα ο Ιερέας κοινωνεί τους βαπτιζομένους με τα άχραντα Μυστήρια, θέτει το χέρι του επάνω τους και λέει: Ευλογητός είσαι, Κύριε Παντοκράτορ, Πατέρα του Κυρίου και Σωτήρα μας Ιησού Χριστού, που αξίωσες τους δούλους σου με το λουτρό της παλιγγενεσίας, την άφεση των αμαρτιών, τον άφθαρτο χιτώνα, τον ένδοξο αρραβώνα της ενδόξου Βασιλείας σου και το χάρισμα του Αγίου σου Πνεύματος. Σε παρακαλούμε και σε ικετεύουμε, φιλάνθρωπε· αξίωσέ τους να γίνουν κοινωνοί του αγίου Σώματος και του τιμίου Αίματος του Χριστού σου, και στήριξέ τους με τη χάρη σου, ώστε να αγωνιστούν κατά τις άγιες εντολές σου και να φυλάξουν τα δικαιώματά σου, να αξιωθούν τη μακαριότητα των αγίων σου και τη Βασιλεία των ουρανών, με τη χάρη και τους οικτιρμούς του μονογενούς σου Υιού, του Κυρίου μας Ιησού Χριστού, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν. : Ύστερα ο Ιερέας ευλογεί τους βαπτιζομένους λέγοντας: Αύξανε τους δούλους σου, Θεέ, κατά τη σοφία σου, γνώρισέ τους τον φόβο σου, κάνε τους να προκόψουν. Χάρισέ τους τη γνώση της αληθείας. Στερέωσέ τους άμεμπτα στην πίστη με τις πρεσβείες της δεσποίνης μας Θεοτόκου και αειπαρθένου Μαρίας, του Προδρόμου και Βαπτιστού Ιωάννου και όλης της χορείας των αγίων σου προφητών, αποστόλων, μαρτύρων και σταυροφόρων. Αμήν. Υποθήκη που διαβάζεται στους γονείς και τους αναδόχους του βαπτιζομένου: Να γνωρίσετε, ευλογημένοι αδελφοί, την αξία της τιμής που αξιώθηκαν τα τέκνα σας, καθώς λογίστηκαν μαζί με τους εκλεκτούς, βαπτίστηκαν στη θεία χάρη και έγιναν χριστιανοί μαζί με τους υπολοίπους, διά του αγίου βαπτίσματος, που όρισε ο Σωτήρας του κόσμου. Έδωσε μαρτυρία γι’ αυτό στους αγνούς και εκλεκτούς του αποστόλους, στους οποίους εμφανίστηκε μετά την αγία του ανάσταση και τους απέστειλε σε όλα τα έθνη για να κηρύξουν, λέγοντάς τους: «Πορευθείτε και διδάξτε όλα τα έθνη, βαπτίζοντάς τα εις το όνομα του Πατρός και του Υιού και του Αγίου Πνεύματος, και διδάσκοντάς τα να τηρούν όλα όσα σας παρήγγειλα· και να, εγώ είμαι μαζί σας όλες τις ημέρες, μέχρι τη συντέλεια του αιώνα». Αμήν. Σήμερα, αγαπητοί, τα τέκνα σας έγιναν κληρονόμοι της ζωής με τον Δεσπότη Χριστό, έλαβαν τον αρραβώνα της ζωής και στερεώθηκαν στην ορθόδοξη πίστη. Την ημέρα που γεννήθηκαν ήταν δούλοι και όχι ελεύθεροι, ενώ σήμερα νίκησαν τις παγίδες των πονηρών πνευμάτων. Δεν ακούσατε όσα φοβερά και τρομερά ειπώθηκαν για εσάς στην αγία Βάπτιση; Δεν απαντήσατε για τα τέκνα σας λέγοντας: «Σε αποτάσσομαι, εσένα διάβολε και όλες τις κακές σου πράξεις»; Δεν τα πήρατε και κοιτάξατε προς την Ανατολή και γονατίσατε προς τον Κύριο λέγοντας: «Πιστεύουμε εις ένα Θεό, τον Παντοκράτορα, και στον μονογενή του Υιό, τον Ιησού Χριστό, και στο Άγιό του Πνεύμα...»; Δεν ομολογήσατε ότι βαπτιστήκατε στην αγία του Εκκλησία; Δεν ακούσατε τον θεϊκό του λόγο στο άγιό του Ευαγγέλιο με τη γλώσσα των αποστόλων: «Όποιος δεν βαπτιστεί από το νερό και το Πνεύμα δεν θα δει τη Βασιλεία του Θεού»; Tώρα, αγαπητοί μου, μάθετε ότι παραλάβατε τα τέκνα σας από την αγία πνευματική κολυμβήθρα και ότι ο Θεός θα ζητήσει απολογία από εσάς εάν αμελήσετε για τη αγωγή τους και την επιστροφή τους από τα αισχρά πράγματα. Αγωνιστείτε να τους μαθαίνετε την ανάγνωση της Αγίας Γραφής, όπου υπάρχουν οι πνοές του Θεού. Επίσης, να τους μάθετε να προσκολληθούν στην Εκκλησία και να προσέρχονται τακτικά στον όρθρο και τον εσπερινό, να τηρούν τη νηστεία της Τετάρτης, της Παρασκευής, της Σαρακοστής και όλες τις νηστείες, και να μάθουν τους κανόνες της Εκκλησίας και τις Αποστολικές Διαταγές. Από σήμερα αξιώθηκαν την κοινωνία των αχράντων και θείων Μυστηρίων, τα οποία είναι το Σώμα και το Αίμα του Υιού του Θεού, που χύνεται για τη σωτηρία της ανθρωπότητας. Φυλάξτε τα τέκνα σας και μην τα αφήσετε να πηγαίνουν σε ρυπαρά μέρη, ώστε να τα φυλάξει ο Κύριος από τους σατανικούς πειρασμούς. Φυτέψτε μέσα τους ωραίους χαρακτήρες, δικαιοσύνη, δοξολογία, αγνότητα, υπακοή, αγάπη, αγιότητα, έλεος, φιλανθρωπία, ευσέβεια, υπομονή, αγαθότητα, αλήθεια και κάθε αγαθή πράξη που ευαρεστεί στον Θεό, ώστε να ζήσουν οι ψυχές σας και τα τέκνα σας. Και εσάς, ευλογημένοι ανάδοχοι και αγνοί και τίμιοι αδελφοί, ας σας φυλάξει ο Θεός με το δυνατό του χέρι, το δεξιό, και ας είναι φύλακάς σας όπως ήταν με τον πατέρα μας Αβραάμ. Μάθετε ότι γίνατε οικονόμοι και εγγυητές της βαπτίσεως αυτής και ότι από σήμερα γίνατε γι’ αυτά τα τέκνα πνευματικοί γονείς· θα πρέπει να τους μάθετε τα Μυστήρια της Εκκλησίας, και θα είστε συνυπεύθυνοι για τα λάθη τους, ζώντας μαζί τους καθημερινά. Από σήμερα θα είστε υπεύθυνοι για τις πράξεις τους, αφού σας τα εμπιστεύθηκε ο Κύριος Ιησούς, και θα απολογηθείτε γι’ αυτά κατά τη Δευτέρα Παρουσία του, την ημέρα της κρίσεως. Παραλάβατε αυτή την παρακαταθήκη σύμφωνα με τον θείο νόμο. Οι ιερείς του Θεού και η Εκκλησία είναι μάρτυρες ότι θα αγωνιστείτε να τα διαπαιδαγωγήσετε και να τα οδηγήσετε προς την καλή συμπεριφορά και προς κάθε σεμνότητα· ότι θα καυχιέστε και θα είστε υπερήφανοι για τα τέκνα αυτά, θα τους διδάσκετε τον καλό δρόμο του Θεού, ώστε η πορεία τους να είναι άγια και φωτισμένη· ότι θα τα οικοδομήσετε επάνω στο ορθό θεμέλιο της αγαθότητας· ότι θα τα συμβουλεύετε να μην αναμειγνύονται με τις κακές διασκεδάσεις, με το πονηρό παιχνίδι, με το κακό αστείο, να αποφεύγουν τη συντροφιά των κακών και πονηρών ανθρώπων· ότι θα τα θηλάσετε με την πνευματική και θεολογική γνώση κατά τον καλύτερο δυνατό τρόπο· ότι θα τους μάθετε τον φόβο του Θεού και την τήρηση των εντολών του· ότι θα τα θεμελιώσετε με την εγκράτεια και την άσκηση. Μην αμελήσετε να τα διδάσκετε, όπως αμελούν κάποιοι από τους φύλακες των αγαθών. Ακούστε τον λόγο του Κυρίου προς εσάς: «Εύγε, δούλε αγαθέ και πιστέ· στα λίγα φάνηκες πιστός, σε πολλά θα σε καταστήσω διαχειριστή· είσελθε στη χαρά του κυρίου σου». Αδελφοί ακροατές, είθε να σας αξιώσει ο Θεός να πολλαπλασιάσετε τα τάλαντά σας με τη χάρη του Δεσπότη Κυρίου και Σωτήρα μας Ιησού Χριστό, από τον οποίο ζητούμε να μας στερεώσει στην ορθή πίστη μέχρι την τελευταία μας αναπνοή και να μας συγχωρήσει τις αμαρτίες και τις ανομίες να καλύψει τα ελαττώματά μας, να μας βοηθήσει να πράττουμε ό,τι του είναι ευάρεστο, να υποτάξει ταχέως τον σατανά κάτω από τα πόδια μας, να μας ανοίξει διάπλατα την πύλη της Εκκλησίας, να μας αξιώσει να ακούσουμε την χαρμόσυνη φωνή που λέει: «Ελάτε, οι ευλογημένοι του Πατέρα μου· κληρονομείστε τη βασιλεία που είναι ετοιμασμένη για εσάς ήδη από τη δημιουργία τού κόσμου»· με τις πρεσβείες της δεσποίνης μας αειπαρθένου Μαρίας και όλης της χορείας των αγίων, οι οποίοι ευαρέστησαν στον Κύριο με τα αγαθά τους έργα, από την εποχή του Αδάμ και σε όλες τις εποχές. Αμήν.: Η προσευχή της απολύσεως της ζώνης των,, :: ()..Λέγεται στους βαπτιζομένους κατά την όγδοη ημέρα μετά τη βάπτιση. Τοποθετείται λεκάνη με νερό και ανάβονται κεριά. Ο Ιερέας λέει την ευχή της Ευχαριστίας. Ύστερα θυμιάζει λέγοντας μυστικώς την ευχή του θυμιάματος του αποστόλου. Μετά οι ψάλτες λένε: «Δόξα Πατρί και Υιώ και Αγίω Πνεύματι», «Πάτερ ημών …», τον 50ό ψαλμό και ακολούθως ανάγνωσμα από την Α΄ προς Κορινθίους Επιστολή . 10: 15. Επιστολή του αποστόλου Παύλου προς Κορινθίους (10:15). Δεν θέλω να αγνοείτε, αδελφοί, ότι οι πατέρες μας ήταν όλοι κάτω από τη νεφέλη, και όλοι πέρασαν μέσα από τη θάλασσα, και όλοι βαπτίστηκαν στον Μωυσή μέσα στη νεφέλη και μέσα στη θάλασσα και όλοι έφαγαν το ίδιο πνευματικό φαγητό και όλοι ήπιαν το ίδιο πνευματικό ποτό, επειδή έπιναν από πνευματική πέτρα, που ακολουθούσε, και η πέτρα αυτή ήταν ο Χριστός. Αλλά ο Θεός δεν ευαρεστήθηκε στους περισσότερους από αυτούς, γιατί καταστρώθηκαν μέσα στην έρημο. Η χάρη του Θεού Πατέρα ας είναι μαζί μας. Αμήν. Ύστερα λέγεται το Τρισάγιο και μετά η ευχή του Ευαγγελίου:31: 2,1 Ψαλμός 31:12 Μακάριος εκείνος του οποίου συγχωρήθηκαν οι ανομίες και του σκεπάστηκαν οι αμαρτίες. Μακάριος ο άνθρωπος στον οποίο ο Κύριος δεν λογαριάζει αμαρτία, και στο στόμα του δεν υπάρχει δόλος. Αλληλούια. 3: 17 Ευαγγέλιο κατά Ματθαίον (3:17) Κατά τις ημέρες εκείνες έρχεται ο Ιωάννης ο Βαπτιστής, κηρύττοντας στην έρημο της Ιουδαίας και λέγοντας: «Μετανοείτε, επειδή πλησίασε η βασιλεία των ουρανών. Γιατί αυτός είναι εκείνος για τον οποίο ειπώθηκε από τον προφήτη Ησαϊα που έλεγε: ‘‘Φωνή κάποιου που φωνάζει δυνατά μέσα στην έρημο: Ετοιμάστε τον δρόμο τού Κυρίου, ιισιώστε τα μονοπάτια του’’». Ο ίδιος ο Ιωάννης είχε το ένδυμά του από τρίχες καμήλας, και δερμάτινη ζώνη γύρω από τη μέση του, και η τροφή του ήταν ακρίδες και μέλι άγριο. Τότε, έβγαινε έξω προς αυτόν η Ιερουσαλήμ και όλη η Ιουδαία και όλα τα περίχωρα του Ιορδάνη και βαπτίζονταν απ’ αυτόν στον Ιορδάνη, εξομολογούμενοι τις αμαρτίες τους. Βλέποντας πολλούς από τους Φαρισαίους και τους Σαδδουκαίους να έρχονται στο βάπτισμα που έκανε, τους είπε: «Γεννήματα από οχιές, ποιος σας έδειξε να φύγετε από τη μέλλουσα οργή;» Δόξα σοι, Κύριε. Οι ψάλτες ψάλλουν το εξής τροπάριο: Αυτός είναι ο Υιός μου ο αγαπητός, στον οποίο ευαρεστήθηκε η ψυχή μου και ο οποίος έκανε το θέλημά μου. Υπακούτε σ’ αυτόν, διότι είναι ο ζωδότης. Πρέσβευε για εμάς, δέσποινά μας Παρθένε Μαρία, μητέρα του Σωτήρα μας, για να συγχωρήσει τις αμαρτίες μας.</p>

	<p>Ύστερα ο Ιερέας λέει τις τρεις ευχές: της ειρήνης, των πατέρων και της συνάξεως. Μετά ο Λαός λέει το Σύμβουλο της Πίστεως. Κατόπιν ο Ιερέας λέει την εξής ευχή της χειροθεσίας μετά την κοινωνία των αχράντων Μυστηρίων. Δέσποτα Κύριε Θεέ μας, χορηγέ της ειρήνης και της ευλογίας, ο μόνος αγαθός και φιλάνθρωπος· εσύ που μας ευλόγησες, μας αγίασες και μας φώτισες με το φως της θεότητας· εσύ που αξίωσες τους δούλους σου να λάβουν το ουράνιο άρρητο φως του Χριστού σου, του Σωτήρα μας Ιησού· φώτισέ τους με το φως της ευλογίας, καθάρισέ τους, ευλόγησέ τους, ανακαίνισέ τους με τη χάρη σου που έλαβαν διά της βαπτίσεως, και με τη δύναμη του ζωοποιού Αγίου σου Πνεύματος, εσύ που τους καθάρισες από κάθε ρύπο σαρκός και πνεύματος. Ναι, Δέσποτα άγιε, ευλόγησέ τους με την ευλογία σου, στερέωσέ τους στην ορθόδοξη πίστη μέχρι έως τέλους. Κάνε να προκόψουν, ώστε να ωριμάσουν. Ας τους φυλάττουν οι αγαθοί άγγελοι έως τέλους. Γέμισέ τους με κάθε γνώση και σύνεση. Φύλαττε τη ζωή τους, ώστε να σε ευχαριστούν. Ευλόγησέ τους, Δέσποτα, με τις μακάριες ευλογίες σου. Διώξε από τις καρδιές τους το πνεύμα της απιστίας και κάθε πνεύμα πλάνης, και ας φωτιστούν οι καρδιές τους με το φως της εξουσίας σου. Αξίωσέ τους την αιώνια ζωή και τη Βασιλεία των ουρανών με τον Ιησού Χριστό, τον Κύριό μας, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν., Ερμηνεία που λέγεται για τον βαπτιζόμενο κατά την όγδοη ημέρα και στο βάπτισμα μετά τη στεφάνωση του βαπτιζομένου και πριν την εντολή ή μετά τη Θεία Κοινωνία. Υψώστε τον Κύριο μαζί μου και ας υψώσουμε οι πάντες το όνομά του, εξαιτίας της χάρης που έλαβε το ευλογημένο βρέφος […]. Ας κράξουμε δημόσια με χαρμόσυνη φωνή λέγοντας: «Χαίρε και αγάλλου εν Κυρίω, ευλογημένο τέκνο. Ο Ιησούς Χριστός ας σου χαρίζει στερέωση και καρποφορία. Χαίρε […]. Ας συγκεντρωθούμε, πνευματικοί πατέρες και ορθόδοξοι αδελφοί, για να υμνήσουμε με ψαλμούς και ωδές πνευματικές μέσα στην Ορθόδοξη καθολική και αποστολική Εκκλησία, εξαιτίας της θεϊκής χαράς που έλαβε το ευλογημένο τέκνο [...] μέσα στο αγνό χριστιανικό γένος. Στεφανώθηκε με το ουράνιο στεφάνι του αγίου βαπτίσματος διά του Ιησού Χριστού, στον οποίο ανήκει η δόξα, και ο οποίος βαπτίστηκε στον Ιορδάνη ποταμό από τον Πρόδρομο και Βαπτιστή, τον γιο του ιερέα συγγενή του Εμμανουήλ. Χαίρε σ’ εσένα, Ιωάννη, γιε του Ζαχαρία, που αξιώθηκες να θέσεις το χέρι σου επάνω στο κεφάλι του Πανάγαθου Σωτήρα μας. Είσαι υπερυψωμένος περισσότερο από τους πατέρες και τους προφήτες, διότι ο Σωτήρας μας σε επαίνεσε λέγοντας με το αγνό στόμα του: «Ανάμεσα σ’ εκείνους που γεννήθηκαν από γυναίκες δεν εγέρθηκε μεγαλύτερος από τον Ιωάννη τον Βαπτιστή». Χαίρε σε αυτόν που είδε τους ουρανούς ανοιγμένους και άκουσε τη φωνή του Πατέρα να λέει: «Αυτός είναι ο Υιός μου ο αγαπητός, στον οποίο ευαρεστήθηκα». Ο Υιός ήταν στον Ιορδάνη ποταμό και το Άγιο Πνεύμα κατέβηκε με μορφή περιστεριού. Εσύ, Ιωάννη, είπες γι’ αυτόν: «Αυτός είναι ο αμνός του Θεού, που σηκώνει την αμαρτία του κόσμου». Επίσης, έδωσες μαρτυρία γι’ αυτόν λέγοντας: «Εκείνος που έρχεται πίσω από εμένα είναι ανώτερός μου, επειδή υπάρχει πριν από εμένα». Και ο Κύριος Χριστός, στον οποίο ανήκει η δόξα, είπε με το αγνό στόμα του: «Άφησε να βαπτιστώ τώρα, επειδή πρέπει να εκπληρώσουμε κάθε δικαιοσύνη». Και είπε επίσης στους αγνούς μαθητές του: «Πορευθείτε και διδάξτε όλα τα έθνη και κηρύξτε τους το ευαγγέλιο, βαπτίζοντάς τα εις το όνομα του Πατρός και του Υιού και του Αγίου Πνεύματος. Όποιος πιστέψει και βαπτιστεί θα σωθεί». Έτσι, το άγιο Βάπτισμα κληροδοτήθηκε από τον Κύριο Ιησού και τους διαδόχους αγίους πατέρες μας, τους αγνούς αποστόλους. Διότι μέσω αυτής δίνεται η άφεση των αμαρτιών και η είσοδος στη Βασιλεία των ουρανών, καθώς η βάπτιση χορηγεί τα κλειδιά του ουράνιου Παραδείσου. Ας επαινέσουμε λοιπόν το τέκνο αυτό με χαρμό συνη φωνή, λέγοντας: «Άξιος, άξιος, άξιος χριστιανέ/ή […]». Χαρείτε, χριστιανοί αδελφοί, για τη θεία χάρη, την οποία αξιώθηκαν τα τέκνα σας, τη χάρη του αγίου Βαπτίσματος, και επειδή κοινώνησαν των αχράντων Μυστηρίων, του Σώματος και του Αίματος του Χριστού (που είναι ο μονογενής Υιός, ο δημιουργός των πάντων), τα οποία δωρήθηκαν για χάρη του ανθρωπίνου πλάσματος. Η χάρη αυτή του Βαπτίσματος και της κοινωνίας των αχράντων και ζωοποιών Θείων Μυστηρίων ας χορηγεί την άφεση των αμαρτιών μέχρι τα έσχατα και ας γίνει η θεϊκή σφραγίδα του αρραβώνα της αθανασίας στα ουράνια σκηνώματα. Ας επαινέσουμε αυτό το αγαπητό τέκνο λέγοντας: «Άξιος,άξιος, άξιος». Ας ψάλουμε μαζί με τον προφήτη Μωϋσή λέγοντας: «Υμνείτε τον και δοξολογείτε τον, διότι ένδοξα δοξάστηκε», και ας υμνήσουμε μαζί με τον ψαλμωδό Δαβίδ λέγοντας: «Σε έχρισε με έλαιο αγαλλιάσεως μαζί με όσους μετέχουν σ’ εσένα». Το έλαιο αγαλλιάσεως είναι το έλαιο του χρίσματος, το έλαιο της θείας σφραγίδας. Δεχθείτε λοιπόν το Άγιο Πνεύμα εσείς που λάβατε τη θεϊκή χάρη της αγίας Βαπτίσεως. Δεχθείτε τα γεμάτα δόξα στεφάνια από τον Ιησού Χριστό, τον βασιλέα των βασιλέων και Κύριο των Κυρίων. Δεχθείτε τη χάρη του Παναγίου Πνεύματος, του Παρακλήτου. Δεχθείτε το αγγελικό στεφάνι και τον πνευματικό αρραβώνα. Εσύ, νεοφώτιστε, έλαβες αληθινά τον αρραβώνα της Βασιλείας των ουρανών και έγινες σκεύος του Αγίου Πνεύματος. Ας σε επαινέσουμε λέγοντας: «Άξιος, άξιος, άξιος». Ας προσκυνήσουμε την Αγία Τριάδα και ας ζητήσουμε από το μεγαλείο της αγαθότητάς του να κάνει ώστε να αναπτυχθεί αυτό το ευλογημένο τέκνο με αγαθή παιδαγώγηση, και να του χαρίσει ευλογημένα και πολλά χρόνια, να προκόψει σε έργα αγαθά, να ανεβεί τους βαθμούς της ιερωσύνης, να συγκεντρώσει τα διασκορπισμένα τέκνα της Ορθόδοξης Εκκλησίας με τρυφερή πνευματική αγάπη, και να κατηχήσει τα τέκνα της Εκκλησίας καρποφόρα κατήχηση. Ζητούμε από τον Κύριο να ελεήσει τις καρδιές αυτών που μας κυβερνούν και να διαλύσει τις συνωμοσίες των εχθρών μας και λογίζονται κακά για εμάς, με τις πρεσβείες της δεσποίνης μας Παρθένου Μαρίας και όλων των ουρανίων αγγέλων, του αγίου Ιωάννη του Προδρόμου, που βάπτισε στα νερά του Ιορδάνη, όλων των πατέρων μας, των προφητών μας, των αγαθοποιών, των αγίων μας αγνών αποστόλων και όλων των μαρτύρων και των δικαίων, νυν και αεί και εις τους αιώνας των αιώνων. Αμήν  Ύστερα ο Λαός λέει το «Πάτερ ημών …». Μετά ο Ιερέας λέει τις τρεις αφέσεις. Ο Διάκονος : Σωθείς. Αμήν. Και τω πνεύματί σου. Αμήν. : Ο ιερέας κάνει το σχήμα του Σταυρού τρεις φορές λέγοντας: Ένας είναι ο άγιος Πατέρας, ένας είναι ο άγιος Υιός, ένα είναι το Άγιο Πνεύμα. Αμήν.150Ύστερα ο Λαός λέει τον 150ό ψαλμό. Ακολουθεί το εξής τεμάχιο: Να, ο Ιωάννης ο Βαπτιστής έδωσε μαρτυρία λέγοντας: «Βάπτισα τον Κύριο στα νερά του Ιορδάνη και άκουσα τη φωνή του Πατέρα να λέει: ‘‘Αυτός είναι ο Υιός μου ο αγαπητός, στον οποίο ευαρεστήθηκα’’».,, . Ύστερα πλένουν τον βαπτιζόμενο με τη ζώνη και τη στολή του βαφτίσματος, με καθαρό νερό. Έπειτα απορρίπτουν το νερό στη θάλασσα ή σε καθαρό κήπο.</p>





	<p>Η ΕΥΧΗ ΤΗΣ ΝΙΨΕΩΣ ΤΩΝ ΠΑΙΔΙΩΝ ΠΡΟ ΤΗΣ ΒΑΠΤΙΣΕΩΣ (ΕΥΧΗ ΤΗΣ ΛΕΚΑΝΗΣ),Επτά ημέρες μετά τη γέννηση του παιδιού, ο Ιερέας εισέρχεται μετά από πρόσκληση των γονέων του νεογέννητου στην κατοικία τους. Τοποθετεί νερό στη λεκάνη, λίγο έλαιο, αλάτι, και ανάβει επτά κεριά. Ύστερα λέει την ευχή της Ευχαριστίας καθώς θυμιάζει. Τέλος, διαβάζεται ο Απόστολος.1: 512 Ανάγνωσμα από την προς Εβραίους Επιστολή (1:512) Σε ποιον από τους αγγέλους είπε ποτέ: «Εσύ είσαι Υιός μου, εγώ σήμερα σε γέννησα»; Και πάλι: «Εγώ θα είμαι γι’ αυτόν Πατέρας, κι αυτός θα είναι για εμένα Υιός»; Και όταν, πάλι, εισαγάγει τον πρωτότοκο στην οικουμένη, θα πει: «Ας τον προσκυνήσουν όλοι οι άγγελοι του Θεού». Και για μεν τους αγγέλους λέει: «Εκείνος κάνει τους αγγέλους του πνεύματα, και τους λειτουργούς του φλόγα φωτιάς». Για τον Υιό όμως λέει: «Ο θρόνος σου, Θεέ, είναι στον αιώνα του αιώνος· το σκήπτρο της βασιλείας σου είναι σκήπτρο ευθύτητας. Αγάπησες τη δικαιοσύνη και μίσησες την ανομία· γι’ αυτό ο Θεός, ο Θεός σου, σε έχρισε με έλαιο αγαλλιάσεως μαζί με όσους μετέχουν σ’ εσένα». Και: «Εσύ, Κύριε, καταρχάς θεμελίωσες τη γη, και οι ουρανοί είναι έργα των χεριών σου. Αυτοί θα χαθούν, εσύ όμως παραμένεις· και όλοι θα παλιώσουν σαν ιμάτιο, κι εσύ θα τους τυλίξεις σαν περικάλυμμα, και θα αλλάξουν· εσύ όμως είσαι ο ίδιος, και τα χρόνια σου δεν θα εκλείψουν». Η χάρη του Θεού Πατέρα ας είναι μαζί μας. Αμήν. Μετά λέγεται το Τρισάγιο και η ευχή του Ευαγγελίου. 112: 2,1 Ψαλμός 112:1,2 Αινείτε, δούλοι του Κυρίου, τον Κύριο. Αινείτε το όνομα του Κυρίου. Ας είναι το όνομα του Κυρίου ευλογημένο, από τώρα και μέχρι τον αιώνα. Αλληλούια.1: 14-19 Ευαγγέλιο κατά Ιωάννην (1:14-19) Και ο Λόγος έγινε σάρκα, και κατοίκησε ανάμεσά μας (και είδαμε τη δόξα του, δόξα που έχει ο μονογενής από τον Πατέρα του), γεμάτος χάρη και αλήθεια. Ο Ιωάννης δίνει μαρτυρία γι’ αυτόν, και έκραξε λέγοντας: «Αυτός ήταν εκείνος για τον οποίο είπα: ‘‘Αυτός που έρχεται πίσω από εμένα είναι ανώτερός μου, επειδή ήταν πριν από εμένα’’». Και όλοι εμείς λάβαμε από την πληρότητά του, και χάρη επάνω σε χάρη. Γιατί και ο νόμος δόθηκε διά του Μωυσή, ενώ η χάρη και η αλήθεια έγινε διά του Ιησού Χριστού. Κανένας δεν είδε ποτέ μέχρι τώρα τον Θεό· ο μονογενής Υιός, που είναι στην αγκαλιά του Πατέρα, εκείνος τον φανέρωσε. Κι αυτή είναι η μαρτυρία τού Ιωάννη, όταν οι Ιουδαίοι έστειλαν από τα Ιεροσόλυμα ιερείς και λευΐτες για να τον ρωτήσουν: «Εσύ ποιος είσαι;». Δόξα σοι, Κύριε.</p>

	<p>Οι ψάλτες λένε: Ο άσαρκος έλαβε σάρκα, ο Λόγος πήρε σώμα, ο άναρχος έλαβε αρχή, ο άχρονος υποτάχθηκε στον χρόνο. Πρέσβευε για εμάς, δέσποινα Θεοτόκε αγία Μαρία, μητέρα του Σωτήρα μας, ώστε να συγχωρήσει τις αμαρτίες μας.,Ύστερα ο Ιερέας λέει τις τρεις μικρές ευχές, το Σύμβολο της Πίστεως και την εξής ευχή: Μεγάλε αιώνιε Θεέ Παντοκράτορ, ο οποίος διά του Λόγου σου, του Κυρίου μας Ιησού Χριστού, που είναι ο Ων από την αρχή και εις τους αιώνες, δημιούργησες τον κόσμο με την ανεξιχνίαστη σοφία σου· δημιούργησες τον άνθρωπο κατ’ εικόνα και καθ’ ομοίωσίν σου, τον γέμισες από το έλεος της αγαθότητάς σου, τον διακόσμησες με κάθε απαύγασμα της δόξας, του έδωσες πνεύμα σοφίας, λογική σύνεση, παντοτινή εξουσία· τον άφησες να εργάζεται όλη την ημέρα και να σε ευλογεί. Για όλα αυτά, ζητούμε και παρακαλούμε την αγαθότητά σου για τον/τη δούλο/η σου [...]· ευλόγησέ τον/τη με όλες τις ουράνιες ευλογίες· ευλόγησε επίσης τη γέννησή του και ας είναι πολύχρονος κατά τη χάρη σου, ώστε να αυξάνεται και να πληθύνεται τριάντα, εξήντα και εκατό φορές. Ας τον χαίρονται και ας αγαλλιώνται οι γονείς του για τη γέννησή του όπως ο Ζαχαρίας και η Ελισάβετ, στους οποίους χάρισες τον προφήτη Ιωάννη, και κατά το πλήρωμα του χρόνου ας αξιωθούν του λουτρού της παλιγγενεσίας για την άφεση των αμαρτιών. Ετοίμασέ τον ως θυσιαστήριο για το Άγιό σου Πνεύμα με τη χάρη του Ιησού Χριστού, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν. 148 149 Ο Ιερέας λέει την τέταρτη ωδή, που αποτελείται από τους ψαλμούς 148ο και 149ο: Αινείτε τον Κύριο, αινείτε τον Κύριο από τους ουρανούς. Αλληλούια. αινείτε τον στους ύψιστους τόπους. Αινείτε τον όλοι οι άγγελοί του, αινείτε τον όλες οι δυνάμεις του. Αινείτε τον ήλιε και σελήνη, αινείτε τον όλα τα άστρα και το φως. Αινείτε τον οι ουρανοί των ουρανών και τα ύδατα που είναι πάνω από τους ουρανούς. Ας αινούν το όνομα του Κυρίου, επειδή αυτός πρόσταξε και κτίστηκαν. Και τα στερέωσε εις τον αιώνα και εις τον αιώνα του αιώνος· Έθεσε όριο που δεν θα παρέλθει. Αινείτε τον Κύριο που είναι από τη γη, οι δράκοντες και όλες οι άβυσσοι, η φωτιά και το χαλάζι, το χιόνι, ο ατμός και η καταιγίδα, που εφαρμόζουν τον λόγο του. Τα βουνά και όλοι οι λόφοι, τα καρποφόρα δέντρα και όλοι οι κέδροι. Τα θηρία και όλα τα κτήνη, τα ερπετά και τα πουλιά. Οι βασιλείς της γης και όλοι οι λαοί, οι άρχοντες και όλοι οι κριτές της γης. Οι νέοι και οι παρθένες, οι γέροντες μαζί με τους νεωτέρους. Ας αινούν το όνομα του Κυρίου, επειδή μόνο το δικό του όνομα είναι δοξασμένο. Η δόξα του είναι στη γη και στον ουρανό· αυτός θα δοξάσει τον λαό του. Ύμνος σε όλους τούς οσίους του, στα τέκνα του Ισραήλ, στον λαό που είναι κοντά του. Αλληλούια. (Ψαλμός 149) Ψάλτε στον Κύριο καινούργιο τραγούδι· Αλληλούια, η ύμνησή του είναι στη σύναξη των οσίων. Ας ευφραίνεται ο Ισραήλ για τον Δημιουργό του· Αλληλούια, τα τέκνα της Σιών ας αγάλλονται για τον βασιλιά τους. Ας υμνούν το όνομα του Κυρίου σχηματίζοντας χορούς· Αλληλούια, ας ψάλλουν γι’ αυτόν με τύμπανο και ψαλτήρι. Διότι ο Κύριος ευδοκεί στον λαό του. Αλληλούια, και θα δοξάσει τους πράους με σωτηρία. Οι όσιοι θα αγάλλονται με δόξα· Αλληλούια, θα αγάλλονται επάνω στην κλίνη τους. Οι εξυμνήσεις του Θεού θα είναι στον λάρυγγά τους. Αλληλούια, και δίστομες ρομφαίες στα χέρια τους. Για να τιμωρήσουν τα έθνη. Αλληλούια, να παιδαγωγήσουν τους λαούς. Για να δέσουν τούς βασιλείς τους με αλυσίδες. Αλληλούια, και τους ενδόξους τους με σιδερένια δεσμά. Για να εφαρμόσουν σ’ αυτούς τη γραπτή απόφαση· Αλληλούια, αυτή η δόξα θα είναι σε όλους τους οσίους του. Αλληλούια. :... ( 150) Ο Λαός λέει το «Πάτερ ημών …». Μετά ο Ιερέας λέει τις τρεις αφέσεις. Κατόπιν κάνει το σχήμα του Σταυρού επάνω στο νερό λέγοντας: «Ένας είναι ο άγιος Πατέρας». Τέλος, ο Λαός λέει τον 150ό ψαλμό. (Ψαλμός 150) Αινείτε τον Θεό με τους αγίους του. Αινείτε τον με το θεμέλιο της δύναμής του. Αινείτε τον για την κυριαρχία του. Αινείτε τον σύμφωνα με το πλήθος τής μεγαλοσύνης του. Αινείτε τον με ήχο σάλπιγγας. Αινείτε τον με ψαλτήρι και κιθάρα. Αινείτε τον με τύμπανο και σχηματισμούς χορών. Αινείτε τον με χορδές οργάνων. Αινείτε τον με εύηχα κύμβαλα. Αινείτε τον με κύμβαλα αλαλαγμού. Κάθε πνοή ας αινεί τον Κύριο. Αλληλούια. . Ύστερα ο Ιερέας πλένει το παιδί με το νερό και λέει την ευλογία, ως συνήθως.</p>











	<p>ΤΟ ΜΥΣΤΗΡΙΟ ΤΟΥ ΓΑΜΟΥ</p>

	<p>Ο Γάμος της Κανά Γένεσις 1:28 Αυξάνεστε και πληθύνεστε και γεμίστε τη γη. Ματθαίον 19:46 Δεν διαβάσατε ότι εκείνος που τους έπλασε απαρχής, αρσενικό και θηλυκό τούς έπλασε; Και είπε: «Εξαιτίας αυτού, ο άνθρωπος θα αφήσει τον πατέρα και τη μητέρα, και θα προσκολληθεί στη γυναίκα του, και θα είναι οι δύο σε μία σάρκα»; Ώστε, δεν είναι πλέον δύο, αλλά μία σάρκα. Εκείνο, λοιπόν, που ο Θεός συνένωσε, άνθρωπος ας μη χωρίζει. Εβραίους 13:14 Επειδή, δεν έχουμε εδώ μόνιμη πόλη, αλλά τη μέλλουσα επιζητούμε. Εφεσίους 5:32 Τούτο το μυστήριο είναι μεγάλο· εγώ δε λέω για τον Χριστό και για την εκκλησία.Τι λένε οι πατέρες για το μυστήριο του γάμου «Η αγιότητα του μυστηρίου του γάμου είναι μεγαλύτερη από τη χαρά της μητέρας όταν γεννήσει» (ιερός Αυγουστίνος). «Ενώθηκες με τη νύφη σου σαρκικώς; Μη φοβάσαι, είσαι καθαρός. Εγώ παίρνω την ευθύνη. Εγώ τέλεσα το μυστήριο, εγώ σου έδωσα τη νύφη» (Μέγας Γρηγόριος). «Οι νεόνυμφοι πρεπει να τελέσουν την ένωσή τους σύμφωνα με τη γνώμη του επισκόπου για να είναι ο γάμος σύμφωνα με το θέλημα του Θεού και όχι σύμφωνα με τη σαρκική επιθυμία» (άγιος Ιγνάτιος ο Θεοφόρος). «Πώς μπορούμε να εκφράσουμε την ευτυχία του γάμου που τελείται στην εκκλησία, στερεώνεται με την Ευχαριστία και σφραγίζεται με την ευλογία;» (φιλόσοφος και μάρτυς Τερτυλλιανός). «Εάν ο γάμος πρέπει να τελείται με ιερατικά άμφια και ευλογία, πώς μπορούμε να τελούμε γάμο όταν δεν έχουν οι μελλόνυμφοι την ίδια πίστη;» (άγιος Αμβρόσιος).</p>



	<p>Ο ΑΡΡΑΒΩΝΑΣ,,(, ),,,,, Ο αρραβώνας είναι νόμιμος όταν γίνεται μεταξύ άνδρα και γυναίκας που έχουν την ίδια θρησκεία και το ίδιο δόγμα. Πρέπει να είναι ενήλικοι (ο άνδρας από 18 ετών και άνω, η γυναίκα από 16 ετών και άνω). Επιπλέον, δεν πρέπει να έχουν συγγένεια μεταξύ τους, ούτε προσωπικά κωλύματα. Αφού ο Ιερέας διαπιστώσει την ακρίβεια των στοιχείων και ότι οι αρραβωνιασμένοι είναι πλήρως ικανοποιημένοι ο ένας από τον άλλον, γράφει ένα επίσημο πιστοποιητικό αρραβώνα παρουσία των αρραβωνιασμένων, όπου αναγράφεται η ηλικία, τα δαχτυλίδια, η ημερομηνία της τέλεσης του γάμου. Ακολούθως, το συνυπογράφουν οι αρραβωνιασμένοι, οι κουμπάροι και οι μάρτυρες.: Ύστερα ανακοινώνει ο Ιερέας τον αρραβώνα εκφώνως: Εις το όνομα του Κυρίου και Θεού και Σωτήρα μας Ιησού Χριστού, του νομοθέτη του νόμου της τελειότητας και θεμελιωτή του νόμου των αρίστων· ανακοινώνουμε σε αυτή την ορθόδοξη τελετή τον αρραβώνα του ευλογημένου ορθόδοξου υιού [...] με την ευλογημένη ορθόδοξη κόρη […]. Εις το όνομα του Πατρός και του Υιού και του Αγίου Πνεύματος, του ενός Θεού. Ευλογημένος ο Θεός ο Πατέρας ο Παντοκράτορας. Αμήν. Ο Διάκονος: Αμήν.Λένε όλοι μαζί το «Πάτερ ημών …» : O Iερέας λέει για δεύτερη φορά : Εις το όνομα του Κυρίου και Θεού και Σωτήρα μας Ιησού Χριστού, του νομοθέτη του νόμου της τελειότητας και θεμελιωτή του νόμου των αρίστων· ανακοινώνουμε σε αυτή την ορθόδοξη τελετή τον αρραβώνα του ευλογημένου ορθόδοξου υιού […] με την ευλογημένη ορθόδοξη κόρη […]. Ευλογημένος ο μονογενής του, ο Κύριός μας Ιησούς Χριστός. Αμήν. : Λένε όλοι μαζί το «Πάτερ ημών …». Αμήν. : Λένε όλοι μαζί το «Πάτερ ημών …». : O Iερέας λέει για τρίτη φορά : Εις το όνομα του Κυρίου και Θεού και Σωτήρα μας Ιησού Χριστού, του νομοθέτη του νόμου της τελειότητας και θεμελιωτή του νόμου των αρίστων· ανακοινώνουμε σε αυτή την ορθόδοξη τελετή τον αρραβώνα του ευλογημένου ορθόδοξου υιού […] με την ευλογημένη ορθόδοξη κόρη […]. Ευλογημένο το Άγιο Πνεύμα, ο Παράκλητος. Αμήν. Λέει ο διάκονος : Αμήν. : Λένε όλοι μαζί το «Πάτερ ημών …».: Μετά ο Ιερέας λέει την ευχή της Ευχαριστίας και.:. Όταν τελειώσει, οι ψάλτες λένε με μελωδία «Άξιος». Στο τέλος ο Ιερέας λέει την παρακάτω ευχή και ο λαός απαντάει λέγοντας: «Αμήν. Άξιος». Δέσποτα αληθινέ, ο μονογενής αιώνιος Λόγος του Θεού· εσύ που αρραβώνιασες το ανθρώπινο γένος για την αιώνια χαρά με την ένδοξη και λαμπρή σάρκωσή σου· εσύ που έκανες κτήμα σου τις ψυχές των πιστών με το μυστήριο του ζωοποιού Σταυρού και τις καθάρισες με το λουτρό της παλιγγενεσίας, δωρίζοντάς τους τα χαρίσματα του Αγίου Πνεύματος και δίνοντάς τους την τράπεζα της ζωής και το μυστικό πολύτιμο ποτήριο της σωτηρίας, έγινες γι’ αυτές ένδοξη κεφαλή, λαμπρός ποιμένας και ουράνιος νυμφίος, και τους εγγυάται την ύψιστη μακαριότητα της Βασιλείας. Σε ικετεύουμε, μονογενή, και παρακαλούμε την ευεργεσία σου από τα βάθη των καρδιών μας κράζοντας: «Θεέ, πλημμύρισέ μας με τα σύννεφα της ευεργεσίας σου, τα αγαθά της καλωσύνης σου και τις δωρεές σου. Οδήγησε αυτή την τελετή στην ολοκλήρωσή της και χάρισε στο έργο αυτό καλή αρχή και ευτυχισμένο τέλος». Αμήν. Θεέ, εσύ που δημιούργησες τον άνθρωπο ελεύθερο και γεμάτο τιμή και του χάρισες υψηλή θέση και, αφού τον δημιούργησες, δεν τον άφησες μόνο και εγκαταλελειμμένο, αλλά τον τίμησες με την ανθρώπινη κοινωνία και σχέση, λέγοντας: «Δεν είναι καλό ο άνθρωπος να είναι μόνος· θα κάνω γι’ αυτόν βοηθό όμοιό του»· κατεύθυνε το έργο μας αυτό στην επιτυχία και στερέωσέ το με το ύψιστο δεξί σου χέρι της ευεργεσίας, ώστε να είναι αγνός και νόμιμος αρραβώνας, και αρχή μιας σεβαστής και λαμπρής συνένωσης. Γέμισε την καρδιά των αρραβωνιασμένων με χαρά και αγαλλίαση, και οδήγησέ τους ώστε να πραγματοποιήσουν τις επιθυμίες τους με μεγάλη ευφροσύνη και χαρά. Αμήν. Θεέ, ευλόγησε αυτή την αγνή και σεμνή παρθένο κόρη, την αρραβωνιαστικιά του. Φύλαξέ τους από κάθε φθόνο, πειρασμό και κακή ώρα, και χάρισέ τους να αγαπηθούν μεταξύ τους με αγνότητα. Κάνε να ταιριάσουν τους με την ομόνοια. Χάρισέ τους ευτυχισμένη ζωή, στεφανωμένη από την τελειότητα. Φύλαξέ τους ώστε να πορεύονται στον δρόμο της υπακοής σου και ποίμανέ τους με τη φροντίδα σου. Κάνε τους να είναι καρπός ώριμος, βγαλμένος από τη ρίζα της πίστης και των αρετών. Φύλαξέ τους από το κακό του εχθρού και από τη διαίρεση. Ας είναι ευλογημένοι με τις ευλογίες του Αβραάμ, του Ισαάκ, του Ιακώβ και των αποστόλων σου, που τους κάλεσες να κηρύξουν τον νόμο του ευαγγελίου σου. Χάρισέ τους την ύψιστη ευτυχία, δώσε τους να απολαμβάνουν την πνευματική και συζυγική πίστη με τη στέψη των στεφανιών. Αμήν. Θεέ, φύλαξε την ιερωσύνη, την ειρήνη του σεβαστού κυρίου πατέρα Πάπα [...], πατριάρχη του θρόνου του αγίου Μάρκου, και του συλλειτουργού του στην αποστολική διακονία αββά [...] Θεέ, φύλαξε τους σεβαστούς πνευματικούς πατέρες, και χορήγησε την ειρήνη στα τέκνα των πιστών και ορθοδόξων αδελφών και σε όλους τους συγκεντρωμένους μαζί μας σε αυτή τη τελετή, με το πνεύμα της πιστής αλληλεγγύης και τις αρετές της τελειότητας. Ας συνοδεύουν τις ημέρες τους η τέλεια χαρά και η απέραντη αγαλλίαση, απολαμβάνοντας την τελειότητα των ευδοκιών. Χάρισε σε όλους μας την πραγματοποίηση των επιθυμιών μας και την τελική ανάπαυση. Αμήν.. Ύστερα ο Ιερέας ολοκληρώνει με την ευλογία και την Κυριακή προσευχή.. Ο αρραβώνας ολοκληρώθηκε</p>













	<p>() Η προσευχή του Γάμου  Εισέρχονται στην εκκλησία ο Ιερέας, οι Διάκονοι και μετά από αυτούς ο γαμπρός και η νύφη, λέγοντας:</p>















	<p>) ). Κατά την Ανάσταση και την Πεντηκοστή, λέγονται οι ψαλμωδίες της Αναστάσεως («Χριστός Ανέστη …»).  Ο Ιερέας αρχίζει με την εξής ευχή: Ελέησόν ημάς, Θεέ Παντοκράτορ· Αγία Τριάδα, ελέησον ημάς· Κύριε Θεέ των δυνάμεων, ας είσαι μαζί μας· διότι δεν έχουμε βοηθό στις δυσκολίες και τις θλίψεις μας εκτός από εσένα. Λέγεται η Κυριακή προσευχή: Πάτερ ημών ο εν τοις ουρανοίς, αγιασθήτω το όνομά σου· ελθέτω η βασιλεία σου· γενηθήτω το θέλημά σου, ως εν ουρανώ και επί της γης. Τον άρτον ημών τον επιούσιον δος ημίν σήμερον· και άφες ημίν τα οφειλήματα ημών, ως και ημείς αφίεμεν τοις οφειλέταις ημών· και μη εισενέγκης ημάς εις πειρασμόν, αλλά ρύσαι ημάς από τoυ πονηρού· διά του Ιησού Χριστού του Κυρίου ημών· ότι σού εστιν η βασιλεία και η δύναμις και η δόξα εις τους αιώνας. Αμήν. Ο Ιερέας λέει: Εις το όνομα του Κυρίου και Θεού και Σωτήρα μας Ιησού Χριστού, του νομοθέτη του νόμου της τελειότητας και θεμελιωτή του νόμου των αρίστων. Ανακοινώνουμε σε αυτή την ορθόδοξη τελετή τον γάμο του ευλογημένου ορθόδοξου υιού [...] με την αρραβωνιαστικιά του ευλογημένη ορθόδοξη παρθένο κόρη [...].</p>

	<p>Και κάνει το σχήμα του Σταυρού λέγοντας: Εις το όνομα του Πατρός και του Υιού και του Αγίου Πνεύματος, του ενός Θεού. Ευλογημένος ο Θεός ο Πατέρας ο Παντοκράτορας. Αμήν. Ύστερα λένε όλοι μαζί: Αμήν.: Ο Ιερέας λέει για δεύτερη φορά: Εις το όνομα του Κυρίου και Θεού και Σωτήρα μας Ιησού Χριστού, του νομοθέτη του νόμου της τελειότητας και θεμελιωτή του νόμου των αρίστων. Ανακοινώνουμε σε αυτή την ορθόδοξη τελετή τον γάμο του ευλογημένου ορθόδοξου υιού [...] με την αρραβωνιαστικιά του ευλογημένη ορθόδοξη παρθένο κόρη [...]. Ευλογημένος ο μονογενής του Κυρίου μας, ο Ιησούς Χριστός. Αμήν. Ύστερα λένε όλοι μαζί : Αμήν. Λέγεται η Κυριακή προσευχή:: Ο Ιερέας λέει για τρίτη φορά: Εις το όνομα του Κυρίου και Θεού και Σωτήρα μας Ιησού Χριστού, του νομοθέτη του νόμου της τελειότητας και θεμελιωτή του νόμου των αρίστων. Ανακοινώνουμε σε αυτή την ορθόδοξη τελετή τον γάμο του ευλογημένου ορθόδοξου υιού [...] με την αρραβωνιαστικιά του ευλογημένη ορθόδοξη παρθένο κόρη [...]. Ευλογημένο το Άγιο Πνεύμα, ο Παράκλητος. Αμήν. Ύστερα λένε όλοι μαζί : Αμήν. «Πάτερ ημών …». : Κατά τη διάρκεια λέει ο ιερέας : Δόξα και τιμή, τιμή και δόξα στην Παναγία Τριάδα, στον Πατέρα, στον Υιό και στο Άγιο Πνεύμα, νυν και αεί και εις τους αιώνας. Αμήν. Προσευχή της Ευχαριστίας Ο Ιερέας : Ας ευχαριστήσουμε τον ευεργέτη και ελεήμονα Πατέρα του Κυρίου, Θεού και Σωτήρα μας, Ιησού Χριστού, γιατί μας σκέπασε, μας βοήθησε, μας προστάτεψε, μας δέχτηκε κοντά του, μας λυπήθηκε, μας υποστήριξε και μας έφερε σε αυτήν την ώρα. Επίσης, ας ζητήσουμε από τον Κύριο, να μας προστατέψει αυτή την άγια ημέρα και όλες τις ημέρες της ζωής μας και να μας χαρίσει ειρήνη, ο Παντοκράτορας ο Κύριος ο Θεός μας. Ο Διάκονος : Προσευξάσθε Ο Λαός : Κύριε Ελέησον Ο Ιερέας : Δέσποτα, Κύριε ο Θεός ο Παντοκράτωρ, ο Πατέρας του Κυρίου Θεού και Σωτήρα μας Ιησού Χριστού, σε ευχαριστούμε, Κύριε ο Θεός μας, για πάντα και πάντοτε, διότι μας σκέπασες, μας βοήθησες, μας φύλαξες, μας ανέλαβες και μας έφερες ειρηνικά μέχρι αυτή την ώρα. Ο Διάκονος : Παρακαλέστε, ώστε να μας ελεήσει ο Θεός, να είναι ευμενής προς εμάς, να μας ακούσει, να μας βοηθήσει, να αποδεχθεί τις προσευχές των αγίων του, για το καλό όλων μας, και να συγχωρήσει τις αμαρτίες μας. Ο Λαός : Κύριε Ελέησον. Ο Ιερέας : Γι’ αυτό σε ικετεύουμε και σε παρακαλούμε, αγαθέ Κύριε, φιλάνθρωπε. Καταξίωσέ μας να ολοκληρώσουμε αυτήν την άγια ημέρα, καθώς και όλες τις ημέρες της ζωής μας, με ειρήνη και με τον φόβο σου. Κάθε φθόνο, κάθε πειρασμό, κάθε σατανική ενέργεια και βούληση των πονηρών ανθρώπων, των φανερών και των κρυφών εχθρών, απομάκρυνέ τα από εμάς και από όλο τον λαό σου. : Στον γάμο λέγεται: …και από αυτούς τους μελλονύμφους.: Στο τέλος λέει : και από αυτόν τον άγιο τόπο. Χορήγησέ μας, Θεέ, τα καλά και ωφέλιμα. Γιατί εσύ είσαι αυτός που μας έδωσε την εξουσία να πατάμε πάνω στα φίδια και τους σκορπιούς και όλες τις δυνάμεις του εχθρού. Μη μας θέτεις σε πειρασμό, αλλά σώσε μας από τον πονηρό, με τη χάρη και τον οίκτο και τη φιλανθρωπία, του Μονογενούς σου Υιού, του Κυρίου και Θεού και Σωτήρα μας Ιησού Χριστού, του οποίου η δόξα, η τιμή, η εξουσία και η προσκύνηση ανήκουν σε εσένα, στον Πατέρα, και στο ζωοποιό ομοούσιο Άγιο Πνεύμα, νυν και αεί και εις τους αιώνας των αιώνων. Αμήν. . Ύστερα λέγονται τα κοντάκια με χαρμόσυνο τρόπο, και κατά τη διάρκειά τους ο Ιερέας θυμιάζει λέγοντας: Χαίρε στον νυμφίο τον στολισμένο με όλα τα χαρίσματα του αληθινού Νυμφίου, ο οποίος νυμφεύθηκε την ανθρωπότητα. Σε προσκυνούμε μαζί με τον Πανάγαθο Πατέρα σου και το Άγιο Πνεύμα, διότι ήρθες και μας έσωσες· ελέησέ μας.. Ύστερα ο Ιερέας λέει την ευχή που ακολουθεί και, κάθε φορά που αναφέρει το όνομα των μελλονύμφων, κάνει επάνω στο μέτωπό τους το σχήμα του Σταυρού. Θεέ, εσύ έπλασες τον άνθρωπο και του έδωσες τη γυναίκα ως βοηθό και στήριγμά του. Εσύ επίσης τώρα ας είσαι εκείνος που θα αρμόσει αυτούς τους μελλονύμφους […] και […]. Ένωσέ τους με τον αρραβώνα της κοινωνίας και χάρισέ τους την εμπειρία της ενώσεως, ώστε να είναι ενωμένοι με τρυφερότητα και με τον σύνδεσμο της αγάπης, όπως λες σε αυτούς: «Ειρήνη αφήνω σε σας· την ειρήνη τη δική μου σας δίνω· διότι είσαι η ειρήνη όλων μας· σου αναπέμπουμε τη δόξα και την τιμή μαζί με τον μονογενή σου Υιό και το ζωοποιό Άγιο Πνεύμα, νυν και αεί και εις τους αιώνας των αιώνων. Αμήν. Οι ψάλτες λένε: Χριστέ, Λόγε του Πατέρα, μονογενή Θεέ, δώσε μας την πληρότητα της χαράς και της ειρήνης σου. Διότι είναι ευλογημένος ο Πατέρας, ο Υιός και το Άγιο Πνεύμα, η τέλεια Τριάδα· την προσκυνούμε και τη δοξάζουμε.</p>

	<p>( 1 ) Ύστερα ο Ιερέας λέει την εξής ευχή στις στολές των μελλονύμφων: Δέσποτα Κύριε Ιησού Χριστέ Θεέ μας, που στόλισες τον ουρανό με τα αστέρια και λάμπρυνες τη γη με τα καρποφόρα φυτά και τα διάφορα είδη· εσύ που χάρισες στην ανθρωπότητα τα ουράνια και της έδωσες την απόλαυση της γης· από εσένα επίσης, αγαθέ και φιλάνθρωπε, ζητούμε να ευλογήσεις τις προκείμενες στολές, ώστε να είναι για αυτούς που τις φορούν με τη χάρη της αγαθότητάς σου στολές δόξας και σωτηρίας. Αμήν. Στολές χαράς και αγαλλίασης. Αμήν. Φύλαξέ τους αγνούς στην ψυχή, στο σώμα και στο πνεύμα. Αμήν. Ώστε να είναι η ζωή τους πλήρης υγείας, ειρήνης, αγνότητας, έργων δικαιοσύνης· γέμισε τα σπίτια και τις αποθήκες τους με όλα τα αγαθά· ας αξιωθούν να πράττουν κατά την ευδοκία σου πάντοτε, διότι είσαι οικτίρμων, πολυέλεος, δίκαιος, και σου ανήκει η δόξα και η τιμή, μαζί με τον μονογενή σου Υιό και το ζωοποιό Άγιο Πνεύμα, νυν και αεί και εις τους αιώνας των αιώνων. Αμήν.: Οι ψάλτες λένε: Η πνευματική στολή την οποία ενδύθηκε ο Μιχαήλ, και η μαργαριταρένια ζώνη με την οποία περιζώθηκε ο Μιχαήλ. Το ένδυμα της σωφροσύνης δόθηκε σε αυτό τον νυμφίο, και το στεφάνι της χαράς τοποθετήθηκε στο κεφάλι του. Κατά τον ψαλμωδό Δαβίδ: «Με δόξα και τιμή τον στεφάνωσες». Τον στόλισες με την ευλογία της αγαθότητάς σου και τον στεφάνωσες με στεφάνι από πολύτιμους λίθους. Σου ζήτησε ζωή, Κύριε, και του έδωσες μακροζωία εις τους αιώνας των αιώνων. Αμήν.. Κατά τη διάρκεια του κοντακίου αυτού, ο Ιερέας ντύνει τους μελλονύμφους με τη στολή και βάζει στα δάκτυλά τους τις βέρες. Μετά αρχίζει η ακολουθία του στεφανώματος. Οι ψάλτες λένε τον ύμνο: «Αυτό το θυμιατήριο. …».5: 22-6: 3 Προς Εφεσίους Επιστολή (5:22- 6:3) Οι γυναίκες να υποτάσσεσθε στους άνδρες σας όπως στον Κύριο, επειδή ο άνδρας είναι η κεφαλή τής γυναίκας, όπως και ο Χριστός είναι η κεφαλή της Εκκλησίας, κι αυτός είναι ο σωτήρας τού σώματος. Αλλά, όπως η Εκκλησία υποτάσσεται στον Χριστό, έτσι και οι γυναίκες να υποτάσσονται στους άνδρες τους στα πάντα. Οι άνδρες να αγαπάτε τις γυναίκες σας, όπως και ο Χριστός αγάπησε την Εκκλησία και παρέδωσε τον εαυτό του για χάρη της, για να την αγιάσει αφού την καθαρίσει με το λουτρό του νερού διά του λόγου, για να παραστήσει στον εαυτό του την Εκκλησία ένδοξη, χωρίς να έχει κάποια κηλίδα ή ρυτίδα ή κάτι αυτού τού είδους, αλλά για να είναι αγία και χωρίς ψεγάδι. Έτσι οφείλουν οι άνδρες να αγαπούν τις δικές τους γυναίκες, σαν τα δικά τους σώματα. Όποιος αγαπάει τη δική του γυναίκα αγαπάει τον εαυτό του, επειδή κανένας δεν μίσησε ποτέ τη δική του σάρκα, αλλά την εκτρέφει και την περιθάλπει, όπως και ο Κύριος την Εκκλησία. Διότι είμαστε μέλη του σώματός του, από τη σάρκα του και από τα κόκαλά του. «Γι’ αυτό ο άνθρωπος θα αφήσει τον πατέρα και τη μητέρα του και θα προσκολληθεί στη γυναίκα του, και θα είναι οι δύο σε μία σάρκα». Τούτο το μυστήριο είναι μεγάλο, κι εγώ το λέω αυτό για τον Χριστό και για την Εκκλησία. Όμως, κι εσείς, καθένας ξεχωριστά, ας αγαπάει τη δική του γυναίκα έτσι, σαν τον εαυτό του, και η γυναίκα ας σέβεται τον άνδρα. Τα παιδιά να υπακούτε στους γονείς σας εν Κυρίω, επειδή αυτό είναι δίκαιο. «Τίμα τον πατέρα σου και τη μητέρα», που είναι η πρώτη εντολή με υπόσχεση, «για να ευεργετηθείς και να είσαι μακροχρόνιος επάνω στη γη». Η χάρη του Θεού Πατέρα ας έλθει σ’ εμάς. Αμήν. . Μετά λένε το Τρισάγιο («Άγιος, άγιος, άγιος …») και ο Ιερέας λέει την ευχή του Ευαγγελίου:: (18: 6,5 ) Ψαλμός 18:6,7 Και αυτός, σαν τον γαμπρό που βγαίνει έξω από τον νυφικό του θάλαμο, αγάλλεται, όπως ο ανδρείος που θα τρέξει στο στάδιο·. Αλληλούια. (127: 4,3 ) Ψαλμός 127:34 Η γυναίκα σου θα είναι σαν καρπερό αμπέλι πλάι στο σπίτι σου· οι γιοι σου θα είναι σαν νεόφυτα ελαιών γύρω στο τραπέζι σου.. Αλληλούια. 19: 16. Ευαγγέλιο κατά Ματθαίον (19:16). Όταν ο Ιησούς ολοκλήρωσε αυτά που έλεγε, αναχώρησε από τη Γαλιλαία, και ήρθε στα όρια της Ιουδαίας, πέρα από τον Ιορδάνη. Και τον ακολούθησαν πολλά πλήθη, και τους θεράπευσε εκεί. Και ήρθαν σ’ αυτόν κάποιοι Φαρισαίοι με τη διάθεση</p>

	<p>να τον πειράξουν, και του είπαν: «Επιτρέπεται στον άνθρωπο για οποιαδήποτε αιτία να χωρίσει τη γυναίκα του;» Και αποκρινόμενος είπε: «Δεν διαβάσατε ότι εκείνος που τους έπλασε απαρχής, τους έπλασε αρσενικό και θηλυκό;» Και είπε: «Εξαιτίας αυτού ο άνθρωπος θα αφήσει τον πατέρα και τη μητέρα, και θα προσκολληθεί στη γυναίκα του, και θα είναι οι δύο σε μία σάρκα; Ώστε, δεν είναι πλέον δύο, αλλά μία σάρκα. Εκείνο λοιπόν που ο Θεός το συνένωσε, άνθρωπος ας μην το χωρίζει». Δόξα σοι, Κύριε. Οι ψάλτες λένε: Εκείνοι τους οποίους ένωσε το Άγιο Πνεύμα σαν κιθάρα, ας δοξολογούν τον Θεό πάντοτε, με ψαλμούς, δοξολογίες και πνευματικές ωδές την ημέρα και τη νύχτα, με άγρυπνη καρδιά.</p>
    <p>. Ο Ιερέας λέει τις παρακάτω δεήσεις και στο τέλος κάθε δέησης απαντούν οι ψάλτες λέγοντας «Κύριε ελέησον»: Κύριε Παντοκράτορ, Θεέ των πατέρων μας, που κατοικείς στους ουρανούς, σου ζητούμε να μας ακούσεις και να μας ελεήσεις. Κύριε ελέησον. Εσένα που δημιούργησες τον ουρανό, τη γη, τη θάλασσα και όλα όσα υπάρχουν μέσα σ’ αυτήν, και τη διακόσμησες με τη σοφία σου, σου ζητούμε να μας ακούσεις και να μας ελεήσεις. Κύριε ελέησον. Εσένα που έπλασες τον άνθρωπο κατ’ εικόνα και καθ’ ομοίωσίν σου και τον έβαλες στον παράδεισο της τρυφής, σου ζητούμε να μας ακούσεις και να μας ελεήσεις. Κύριε ελέησον. Εσένα που δημιούργησες τη γυναίκα από το πλευρό του Αδάμ και του την έδωσες για βοηθό του, σου ζητούμε να μας ακούσεις και να μας ελεήσεις. Κύριε ελέησον. Εσένα που ευλόγησες τον Αβραάμ και τη Σάρρα, του την έδωσες ως γυναίκα και τον ανέδειξες πατέρα των πατέρων, σου ζητούμε να μας ακούσεις και να μας ελεήσεις. Κύριε ελέησον. Εσένα που φύλαξες τον Ισαάκ, τον συνάρμοσες με τη Ρεβέκκα και τον έσωσες από τον εχθρό του, σου ζητούμε να μας ακούσεις και να μας ελεήσεις. Κύριε ελέησον. Εσένα που ευλόγησες τον Ιακώβ στον γάμο του με τη Ραχήλ και τον έκανες κληρονόμο της επαγγελίας, σου ζητούμε να μας ακούσεις και να μας ελεήσεις. Κύριε ελέησον. Εσένα που ύψωσες τον Ιωσήφ και του χάρισες την Ασηνέθ ως γυναίκα του και μέσω εκείνου έθρεψες όλη τη γη της Αιγύπτου, σου ζητούμε να μας ακούσεις και να μας ελεήσεις. Κύριε ελέησον. Εσένα που ευδόκησες κατά τις έσχατες ημέρες να γεννηθείς από την Παρθένο και φώτισες το ανθρώπινο γένος, σου ζητούμε να μας ακούσεις και να μας ελεήσεις. Κύριε ελέησον. Εσύ που ήσουν παρών στον γάμο της Κανά της Γαλιλαίας, ευλόγησε τους νυμφίους, όπως ευλόγησες εκείνο τον γάμο· σου ζητούμε να μας ακούσεις και να μας ελεήσεις. Κύριε ελέησον. Εσύ που ήσουν παρών στον γάμο της Κανά της Γαλιλαίας και ευλόγησες εκείνο τον γάμο με την εξουσία της θεότητάς σου, ευλόγησε και χάρισε σ’ αυτό τον γάμο των δούλων σου […] και […] ειρήνη, τρυφερότητα, αγάπη, και φύλαξέ τους· σου ζητούμε να μας ακούσεις και να μας ελεήσεις. Κύριε ελέησον. Ελεήμον και οικτίρμον Πανάγαθε Κύριε, αξίωσέ μας να δοξάζουμε την αγαθότητά σου· φιλάνθρωπε, σου ζητούμε να μας ακούσεις και να μας ελεήσεις. Κύριε ελέησον. Οι ψάλτες λένε: Χριστέ ο Λόγος του Θεού, ο μόνος Θεός, δώσε μας τη γεμάτη χαρά ειρήνη σου. . : Ύστερα ο Ιερέας λέει την ευχή της ειρήνης, των πατέρων και της συνάξεως και το Σύμβολο της Πίστεως Μετά ο Ιερέας λέει την ακόλουθη ευχή: Θεέ αιώνιε, άναρχε, αιώνιε, πάνσοφε, παντοδύναμε, ο οποίος έπλασες τον άνθρωπο από τη γη και δημιούργησες γι’ αυτόν γυναίκα από την πλευρά του και την έκανες βοηθό του, όπως αρμόζει στην εξουσία σου και την αγαθότητά σου, διότι δεν είναι καλό να είναι μόνος του ο άνθρωπος. Ζητούμε από εσένα, βασιλέα, να συναρμόσεις τους δούλους σου […] και […], ώστε να ενωθούν μεταξύ τους, να γίνουν μία σάρκα οι δύο, να εισέλθουν στον νόμο της χαράς και να μένουν σταθεροί στην ορθή διδασκαλία. Χάρισέ τους ζωντανό καρπό από την κοιλιά, ώστε να χαρούν την καλή γέννηση των τέκνων τους και να απολαμβάνουν ειρηνικά και ήσυχα χρόνια. Κάνε τους έτοιμους για κάθε αγαθή πράξη με τον Ιησού Χριστό, τον Κύριό μας, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν. Οι ψάλτες λένε: Όπως έκανες και με τους αγίους σου μαθητές και αποστόλους, χάρισε και σ’ εμάς την ειρήνη σου. Η ανατολική πύλη είναι η Παρθένος Μαρία, που είναι το αγνό κρεβάτι του καθαρού νυμφίου.Η ΔΕΥΤΕΡΗ ΕΥΧΗ ΤΟΥ ΓΑΜΟΥ Θεέ Πατέρα, δημιουργέ όλης της κτίσεως, εσύ έπλασες τον άνθρωπο από τη γη και δημιούργησες γι’ αυτόν βοηθό από την πλευρά του, και τους έκανες να ευτυχίσουν με την κοινωνία του γάμου, ώστε το ανθρώπινο γένος να προκόψει, και τους είπες: «Να αυξάνεστε και να πληθύνεστε και να κατακυριεύσετε τη γη». Εσύ επίσης, πανάγαθε και φιλάνθρωπε, ευλόγησε την ένωση των δούλων σου […] και […], οι οποίοι ενώθηκαν μεταξύ τους κατά το θέλημά σου. Ευλόγησέ τους και ας πλυθαίνουν, όπως ευλόγησες τους προπάτορές μας Αβραάμ, Ισαάκ και Ιάκωβο. Ευλόγησέ τους, όπως ευλόγησες τον Αβραάμ και τη Σάρρα. Ύψωσέ τους, όπως τον Ισαάκ και τη Ρεβέκκα. Πλήθυνέ τους, όπως πλήθυνες τον Ιακώβ και το σπέρμα του. Δόξασέ τους, όπως δόξασες τον Ιωσήφ στην Αίγυπτο. Χάρισέ τους αγνότητα. Πλήθυνέ τους, όπως τον Αλκανά και την Άννα, που τους ευλόγησες και τους χάρισες τον πιστό προφήτη Σαμουήλ. Αξίωσές τους τον ευαγγελισμό του αγνού αρχαγγέλου, όπως τον Ζαχαρία και την Ελισάβετ, στους οποίους χάρισες τη γέννηση του Ιωάννη, του μεγαλύτερου από τους γεννημένους, του προδρόμου του μονογενούς σου Υιού. Εσύ επίσης, Δέσποτα, ευλόγησες τον Ιωακείμ και την Άννα και δημιούργησες από αυτούς τη λογική στάμνα, τη Θεοτόκο αγία Μαρία, από την οποία σαρκώθηκε ο μονογενής σου Υιός και ήρθε στον κόσμο και ευλόγησε τον γάμο στην Κανά της Γαλιλαίας. Ευλόγησε τους δούλους σου […] και […], οι οποίοι παντρεύτηκαν την ώρα αυτή. Χάρισέ τους τα αγαθά, τη σοφία και τις ευλογίες της σωτηρίας, ώστε να είναι ενωμένοι σαρκικά και πνευματικά με κάθε αγνότητα και ευσέβεια· ας αξιωθούν της ευλογίας σου και ας δοξάζουν το άγιο όνομά σου με τον μονογενή σου Υιό και το Άγιο Πνεύμα, νυν και αεί και εις τους αιώνας των αιώνων. Αμήν. Οι ψάλτες λένε: Την ειρήνη μου, την οποία έλαβα από τον Πατέρα μου, σας αφήνω από τώρα και εις τους αιώνες. Αμήν.: Τροπάριο για τη Θεοτόκο αγία Μαρία: Όλοι οι βασιλείς της γης πορεύονται στο φως σου, και τα έθνη στη λάμψη σου, Μαρία Θεοτόκε. Ο Σολομών απευθύνεται σ’ εσένα στο Άσμα ασμάτων, λέγοντας: «Αδελφή μου, αγαπητή μου, είσαι η αληθινή πόλη Ιερουσαλήμ» .</p>





	<p>Η ΤΡΙΤΗ ΕΥΧΗ ΤΟΥ ΓΑΜΟΥ Κύριε μεγάλε, αιώνιε, έκτισες τη ζωή από το μηδέν, δημιούργησες την οικουμένη με τον λόγο σου, έπλασες τον άνθρωπο με τα αγνά σου χέρια κατ’ εικόνα και καθ’ ομοίωσίν σου, και από τον ένα ανέστησες την άλλη, καθώς είπες: «Καλό είναι να μην είναι ο άνδρας μόνος του», και κοίμησες τον Αδάμ και πήρες την πλευρά του και έβαλες στη θέση της σάρκα. Γι’ αυτό, ο άνθρωπος θα εγκαταλείψει τον πατέρα του και τη μητέρα, και θα προσκολληθεί στη γυναίκα του και θα είναι οι δύο σε μία σάρκα». Εκείνο λοιπόν που ο Θεός συνένωσε, άνθρωπος ας μη το χωρίζει. Εσύ που ευλόγησες τον Αβραάμ με τη Σάρρα, τον Ισαάκ με τη Ρεβέκκα και τον Ιακώβ στον γάμο του, και αγίασες όλους όσοι ενώθηκαν με την ευλογία σου, τώρα, και πάλι, Δέσποτα, επίβλεψε επάνω στον δούλο σου […] και τη βοηθό του […] και στερέωσε την ένωσή τους. Φύλαξε αγνό το κρεβάτι τους· επισκίασε το σπίτι τους με το ισχυρό σου χέρι, το δεξί· σώσε τους από κάθε φθόνο, από κάθε παγίδα· φύλαξέ τους ώστε να είναι ενωμένοι με ειρήνη· χάρισέ τους αγαλλίαση, ευδοκία και χαρά, ώστε να παρουσιάσουν σ’ εσένα, ζωοποιέ Θεέ, τον καρπό της ζωής που βγαίνει από τη μήτρα. Ευλόγησέ τους, Θεέ, όπως ευλόγησες τον Αβραάμ και τη Σάρρα, τον Ισαάκ και τη Ρεβέκκα, τον Ιακώβ στον γάμο του. Τους εδώ παριστάμενους άνδρες και γυναίκες ευλόγησέ τους εις το όνομα του Κυρίου και Θεού και Σωτήρα μας Ιησού Χριστού, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν. Οι ψάλτες λένε: Μην ξεχάσεις τη διαθήκη που έκανες με τους αγίους μας πατέρες Αβραάμ, Ισαάκ και Ιακώβ. Άγγελε της παρούσας θυσίας, που ανεβαίνεις προς τα επάνω με αυτή τη δοξολογία, θυμήσου μας ενώπιον του Κυρίου, ώστε να μας συγχωρήσει τις αμαρτίες. Είσαι λαμπρότερη και από τον ήλιο, και το πρόσωπό σου κοιτάζει στην Ανατολή, την οποία οι πιστοί προσκυνούν με χαρά και αγαλλίαση.: Μετά ο Ιερέας λέει την προσευχή της υπακοής: Κύριε εισάκουσέ μας, τους ανάξιους και αμαρτωλούς· στερέωσε την ένωση του δούλου σου [...] με τη βοηθό του [...] και φύλαξέ τους από κάθε κακό· ας μακροημερεύσουν και ας ζουν με ταπεινότητα, ησυχία, υπομονή και υπακοή, και ας είναι άμεμπτοι και ακηλίδωτοι. Φώτισε τα μάτια των καρδιών τους και τον νου τους, ώστε να εφαρμόζουν πάντοτε τη θέλησή σου, διότι είσαι ελεήμων, πολυέλεος για όλους όσοι σε επικαλούνται· σου αναπέμπουμε τη δόξα, την τιμή και την προσκύνηση, μαζί με τον πανάγαθο Πατέρα σου και το Άγιο Πνεύμα, νυν και αεί και εις τους αιώνας των αιώνων. Αμήν. Οι ψάλτες λένε: Ας μας ευλογήσει ο Θεός και ας είναι πάντοτε το όνομά του ευλογημένο, και η ύμνησή του ας είναι αδιάκοπα στο στόμα μας. Διότι είναι ευλογητός ο Πατέρας, ο Υιός και το Άγιο Πνεύμα, η Παναγία Τριάδα· την προσκυνούμε και τη δοξολογούμε.. Ο Ιερέας λέει την ευχή επάνω στο έλαιο πριν χρίσει τους μελλονύμφους, και κάθε φορά οι ψάλτες απαντούν «Αμήν». Δέσποτα Κύριε Παντοκράτορ, Πατέρα του Κυρίου και Θεού και Σωτήρα μας Ιησού Χριστού, που από τον καρπό του ξύλου της ελιάς έχρισες ιερείς, βασιλείς και προφήτες· σου ζητούμε και σε παρακαλούμε, Κύριε φιλάνθρωπε, να ευλογήσεις αυτό το έλαιο, ώστε να είναι έλαιο αγιασμού των δούλων σου […] και [...]. Αμήν. Να είναι όπλο δικαιοσύνης. Αμήν. Χρίσμα αγνότητας και αφθαρσίας. Αμήν. Φως και ωραιότητα που δεν παρέρχονται. Αμήν. Χαρά, κόσμημα και αληθινή παρηγοριά. Αμήν. Δύναμη, σωτηρία και νίκη κατά των ενεργειών του αντιπάλου. Αμήν. Ανακαίνιση και σωτηρία των ψυχών, των σωμάτων και των πνευμάτων τους. Αμήν. Πολλαπλασιασμός του καρπού των καλών πράξεων. Αμήν. Δόξα και τιμή για το άγιο όνομά σου μαζί με τον μονογενή σου και το ζωοποιό ομοούσιο Άγιο Πνεύμα, νυν και αεί και εις τους αιώνας των αιώνων. Αμήν.. Ο Ιερέας λέει την ευχή επάνω στο έλαιο πριν χρίσει τους μελλονύμφους, και κάθε φορά οι ψάλτες απαντούν «Αμήν».: Ύστερα ο Ιερέας χρίει τους μελλονύμφους με το έλαιο. Το έλαιο αυτό ας καταργήσει τα δαιμόνια και ας είναι ενάντιο στα πονηρά πνεύματα. Είναι έλαιο των αγίων πνευμάτων, αντίθετο στα ακάθαρτα πνεύματα, και μαζί με τον Ιησού, τον βασιλιά της δόξας. Διότι είναι ευλογημένος ο Πατέρας, ο Υιός και το Άγιο Πνεύμα, η τέλεια Τριάδα· την προσκυνούμε και τη δοξολογούμε.: Καθώς ο Ιερέας χρίει τους μελλονύμφους, οι ψάλτες λένε: Άλειψες το κεφάλι μου με λάδι· το ποτήρι μου ξεχειλίζει. Χάρη και έλεος θα με ακολουθούν με βεβαιότητα όλες τις ημέρες της ζωής μου. Τη μακαρίζουν όλα τα έθνη, λέγοντας «ας γίνει». Αμήν. Ο Κύριος έστειλε τον άγγελό του και με πήρε από τα πρόβατα του πατέρα μου και με έχρισε με το έλαιο της χάριτός του. Οι αδελφοί μου είναι καλοί και μεγάλοι· με μακαρίζουν λέγοντας «ας γίνει». Αμήν. Διότι είσαι ευλογημένος εις τους αιώνας. Αμήν. : Ύστερα ο Ιερέας λέει την εξής ευχή:</p>

	<p>Δέσποτα Κύριε των δυνάμεων, που τα ελέη σου είναι αναρίθμητα, με την αγαθότητά σου απερίγραπτη· δέξου τις δεήσεις μας επισκίασε τους δούλους σου [...] και</p>

	<p>, […], και φύλαξε την ένωσή τους και το κρεβάτι τους αγνά. Τείχισέ τους με τους αγίους σου αγγέλους και στείλε μας πλούσιους τους οικτιρμούς σου. Συγχώρησε τις πολλές μας ανομίες με την αγαθότητά σου και χάρισέ μας να είμαστε στους τόπους της αναπαύσεως των αγίων σου στη Βασιλεία των ουρανών, με τον μονογενή σου Υιό Ιησού Χριστό, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν. . : . Ο Ιερέας λαμβάνει τα στεφάνια και, κατά την ευχή που ακολουθεί, οι ψάλτες απαντούν κάθε φορά λέγοντας «Αμήν». Άγιε Θεέ, που στεφάνωσες τους αγίους σου με άμεμπτα στεφάνια, και συμφιλίωσες και ένωσες τα ουράνια με τα επίγεια, έτσι και τώρα, Κύριε, ευλόγησε αυτά τα στεφάνια που ετοιμάσαμε για να στεφανωθούν οι δούλοι σου, ώστε να είναι γι’ αυτούς στεφάνια δόξας και τιμής. Αμήν. Στεφάνια ευλογίας και σωτηρίας. Αμήν. Στεφάνια χαράς και ευδοκίας Αμήν. Στεφάνια αγαλλίασης και ευφροσύνης. Αμήν. Στεφάνια αρετής και δικαιοσύνης. Αμήν. Στεφάνια σοφίας και συνέσεως καρδίας. Αμήν. Στεφάνια παρηγορίας και σταθερότητας. Αμήν. . Χάρισε στους στεφανωμένους δούλους σου τη συνοδεία του αγγέλου της ειρήνης, τον σύνδεσμο της αγάπης, και σώσε τους από κάθε κακό λογισμό και κακή επιθυμία, από τις επιθέσεις του πονηρού, από κάθε</p>

	<p>σατανικό πειρασμό. Ας είναι το έλεός σου επάνω τους. Εισάκουσε τη φωνή της δεήσεώς τους. Βάλε τον φόβο σου στην καρδιά τους. Οικονόμησε τη ζωή τους μέχρι να γεράσουν. Αξίωσέ τους να γεννήσουν αγόρια και κορίτσια και να τα χαρούν. Κάνε τους χρήσιμα μέλη της μιάς, αγίας, καθολικής και αποστολικής Εκκλησίας, σταθερούς στην ορθόδοξη πίστη έως τέλους. Οικονόμησέ τους στον δρόμο της δικαιοσύνης σου με την ευδοκία του πανάγαθου Πατέρα σου και με το Άγιο Πνεύμα, νυν και αεί και εις τους αιώνας των αιώνων. Αμήν.:. Καθώς στεφανώνει ο Ιερέας τους μελλονύμφους, λέει: Τοποθέτησε Κύριε επάνω στους δούλους σου τα στεφάνια της ανίκητης χάρης. Αμήν. Στεφάνια ύψιστης και άφθαρτης δόξας. Αμήν. Στεφάνια καλής, ειρηνικής και γεμάτης αγάπης πίστεως. Ευλόγησε όλα τα έργα τους. Αμήν. Διότι εσύ είσαι ο χορηγός των αγαθών, Χριστέ Θεέ μας, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν. Ο Ιερέας ενώνει τα κεφάλια των μελλονύμφων, λέγοντας: Στεφάνωσέ τους με τη δόξα και την τιμή του Πατέρα. Ο Λαός λέει : «Αμήν».</p>

	<p>Ευλόγησέ τους, μονογενή Υιέ. Ο Λαός λέει : «Αμήν». Αγίασέ τους, Άγιο Πνεύμα. Ο Λαός λέει : «Αμήν». Στεφάνωσε τους μελλονύμφους, ιερέα του Εμμανουήλ. Στεφάνωσε, ποιμένα του Ισραήλ. Στεφάνωσε με δόξα και χαρά τον νυμφίο […] και τη νύφη […]. Κύριε ελέησον. Κύριε ελέησον. Κύριε ελέησον.) ) Αφού στεφανωθούν οι μελλόνυμφοι και πει ο Ιερέας την άφεση, οι ψάλτες λένε: Εις το όνομα του Πατρός και του Υιού και του Αγίου Πνεύματος, της ομοουσίου Αγίας Τριάδας. Άξιος, άξιος, άξιος είσαι, νυμφίε, με τη νύφη σου. Έλαβες χάρη και ευλογία από τον Κύριο Ιησού Χριστό. Ο Ιησούς Χριστός είναι ο αληθινός Υιός του Θεού. Άξιος. Ο Θεός που ευλόγησε τον πατέρα μας Αδάμ, τον Νώε, τον Αβραάμ και τον Μωϋσή στη γη Μαδιάμ, ας σε ευλογήσει, νυμφίε, με τη νύφη σου. Άξιος. Ο Θεός που ευλόγησε τον αγαπητό μας πατέρα Ισαάκ, τον πρώτο δίκαιο Άβελ, τον Σολομώντα και τον πατέρα του Δαβίδ, ας σε ευλογήσει. Άξιος. Ο Θεός που ευλόγησε τον πατέρα μας Ιακώβ, τον Ισραήλ, και τον δίκαιο Ιώβ, ας σε ευλογήσει επταπλασίως, νυμφίε, με τη νύφη σου. Άξιος. Ύστερα λέγεται η ακόλουθη δοξολογία σε ήχο Αδάμ: Άφθαρτα στεφάνια χάρισε ο Κύριος στον νυμφίοαυτό του Ιησού Χριστού. Λάβε το φως, λάβε το φως,νυμφίε, με την αληθινή σου νύφη, που είναι δίπλα σου. Λάβε τη χαρά και τη δωρεά του Θεού, που σου έδωσε ο Χριστός ο Θεός μας. Πορεύσου με χαρά στον στολισμένο με κάθε ωραιότητα τόπο.</p>

	<p>Λένε το «Πάτερ ημών …» και τις τρεις αφέσεις. Ύστερα ο Ιερέας θέτει τον Σταυρό επάνω στο κεφάλι των μελλονύμφων, λέγοντας: Ο Θεός που ευλόγησε τον πατέρα μας Αδάμ, τον Νώε, τον Αβραάμ και τον Μωϋσή στη γη Μαδιάμ, ας σε ευλογήσει, νυμφίε, με τη νύφη σου. Άξιος. Ο Θεός που ευλόγησε τον αγαπητό μας πατέρα Ισαάκ, τον πρώτο δίκαιο Άβελ, τον Σολομώντα και τον πατέρα του Δαβίδ, ας σε ευλογήσει. Άξιος. Ο Θεός που ευλόγησε τον πατέρα μας Ιακώβ, τον Ισραήλ, και τον δίκαιο Ιώβ, ας σε ευλογήσει επταπλασίως, νυμφίε, με τη νύφη σου. Άξιος.: Ύστερα κάνει το σχήμα του Σταυρού στα κεφάλια των μελλονύμφων και λέει: Εσύ που ευλόγησες τον πατέρα μας Αδάμ και τη μητέρα μας Εύα, τον Αβραάμ και τη Σάρρα, τον Ισαάκ και τη Ρεβέκκα, ευλόγησε και τον γάμο αυτό. Εσύ που ευλόγησες τον Ιακώβ στον γάμο του και την Άννα, τη μητέρα τού Σαμουήλ, ευλόγησε και τον γάμο αυτό. Εσύ που ευλόγησες τον Ιωσήφ και την Ασινάτ, τον Ζαχαρία και την Ελισάβετ, τη Μαρία, τη μητέρα του Νυμφίου, και όλες τις άγιες ευλογημένες γυναίκες, ας ευλογήσεις και τον γάμο αυτό. Οι ψάλτες λένε: Τα Χερουβείμ σε προσκυνούν και τα Σεραφείμ σε δοξολογούν, κράζοντας και λέγοντας: «Άγιος, άγιος, άγιος ο Κύριος που είναι τιμημένος επάνω στους χιλιάδες και δοξασμένος επάνω στις μυριάδες». Εσύ είσαι το θυμίαμα, Σωτήρα μας, διότι ήρθες και μας έσωσες. Ελέησέ μας. Ο Ιερέας συνεχίζει: Και τώρα ήρθατε την ευλογημένη αυτή ώρα στην παρούσα ορθόδοξη τελετή ενώπιον του αγίου Βήματος του Κυρίου των Σαβαώθ και του αγίου θυσιαστηρίου. Σας ένωσε αυτός ο ευλογημένος γάμος και αυτό το τιμημένο στεφάνι. Κατά τον ίδιο τρόπο και σύμφωνα με τον θείο νόμο, έλαβαν όλοι οι πιστοί πατέρες μας μία μόνο γυναίκα, με αγνότητα και καθαρότητα, ώστε να κάνουν απογόνους. Γι’ αυτό θα πρέπει να γνωρίσετε ο ένας τον άλλο, να υπακούετε ο ένας στον άλλο και να είναι ο καθένας σας πιστός έναντι του άλλου, σύμφωνα με τον λόγο του διδασκάλου και αποστόλου Παύλου: «Η γυναίκα δεν εξουσιάζει το δικό της σώμα, αλλά ο άνδρας· παρόμοια, και ο άνδρας δεν εξουσιάζει το δικό του σώμα, αλλά η γυναίκα» (Κορινθ. Α΄ 7:4). Οι ψάλτες λένε: Την ειρήνη μου, που έλαβα από τον Πατέρα μου, σας τη δίνω από τώρα και εις τους αιώνες. Ο Διάκονος: Παράλαβε, νυμφίε, τη δική σου νύφη· είναι για εσένα. Ο Ιησούς Χριστός σού τη χάρισε, και με το χέρι του Ιερέα σού την παρέδωσε και σας ευλόγησε με το άγιό του όνομα. Κύριε ελέησον. Κύριε ελέησον. Κύριε ελέησον.: Ο Ιερέας παραδίδει τη νύφη στον νυμφίο της, προτρέποντάς τον ως εξής: Ευλογημένο τέκνο, που ενδυναμώνεσαι με τη χάρη του Αγίου Πνεύματος, παράλαβε τη γυναίκα σου την ευλογημένη αυτή ώρα με καλή συνείδηση, αγνή ψυχή, ορθή καρδία· αγωνίσου για το καλό της· να είσαι τρυφερός μαζί της και να κάνεις ό,τι τη χαροποιεί. Από σήμερα εσύ είσαι ο υπεύθυνος γι’ αυτήν μετά τους γονείς της. Στεφανωθήκατε με το ουράνιο στεφάνι, με τον πνευματικό γάμο, και επιφοίτησε επάνω σας η χάρη του Θεού. Δέξου την εντολή αυτή, και ο Κύριος θα σε πιάσει από το χέρι, θα πληθύνει τα πλούτη σου, θα σου δώσει ευλογημένα τέκνα, που θα τα χαρούν τα μάτια σου, θα σου δωρίσει μακροημέρευση και άνετη ζωή, και θα σου χαρίσει ειρηνικό τέλος στον παρόντα κόσμο και στα έσχατα. Οι ψάλτες λένε: Άκουσε, κόρη, δες και στρέψε το αυτί σου· λησμόνησε τον λαό σου και το σπίτι του πατέρα σου. Άκουσε, νύφη, και κατανόησε· άκουσε διότι ο νυμφίος επιθύμησε την αγαθότητά σου· είναι ο άνδρας σου, γι’ αυτό πρέπει να τον υπακούς. Ο Διάκονος λέει: Άκουσε, κόρη μου, και κοίταξε· άκουσε και λησμόνησε τον λαό σου και το σπίτι του πατέρα σου· ο νυμφίος απολαμβάνει την αγνότητά σου, είναι ο άνδρας σου και πρέπει να τον υπακούς. Κύριε ελέησον. Κύριε ελέησον. Κύριε ελέησον. : Συνεχίζει ο Ιερέας: Κι εσύ, ευλογημένη κόρη, χαρούμενη νύφη, άκουσες ό,τι ειπώθηκε στον άνδρα σου· γι’ αυτό πρέπει κι εσύ να τον τιμάς, να τον σέβεσαι, να ζητάς τη συμβουλή του, να είναι η υπακοή σου ουσιαστική και όχι τυπική, διότι από σήμερα θα είσαι μαζί του και αυτός θα είναι υπεύθυνος για εσένα μετά τους γονείς σου. Γι’ αυτό πρέπει να τον δέχεσαι με χαρά, να μην τον περιφρονείς, να μην αμφισβητείς κανένα από τα δικαιώματά του. Να σέβεσαι τον Θεό σε όλες τις πράξεις σου. Διότι ο ύψιστος Θεός σού είπε να τον υπακούς μετά τους γονείς σου· γι’ αυτό ας είσαι μαζί του, όπως ήταν η μητέρα μας Σάρρα με τον πατέρα μας Αβραάμ, στον οποίον απευθυνόταν λέγοντας: «Κύριε μου». Ο Θεός λοιπόν, βλέποντας την υπακοή της, την ευλόγησε, της χάρισε τον Ισαάκ στα γεράματά της και έκανε τους απογόνους της όσα τ’ αστέρια του ουρανού και οι κόκκοι της άμμου της θαλάσσης. Γι’ αυτό, εάν υπακούσεις σε όλα όσα σου ειπώθηκαν, θα σε πιάσει ο Κύριος από το χέρι, θα πληθύνει τα πλούτη σου, θα ευλογήσει το σπίτι σου και θα σου χαρίσει ευλογημένα τέκνα, που θα τα χαρούν τα μάτια σου. Οι ψάλτες λένε: Βασιλέα της ειρήνης, χάρισέ μας την ειρήνη σου, δώρισέ μας την ειρήνη σου και συγχώρησε τις αμαρτίες μας. (): Όταν ο Ιερέας λέει «Θα σου χαρίσει ευλογημένα τέκνα …», ο Διάκονος λέει : Αγνός γάμος και καλό στεφάνι. Ευλόγησέ τον, Θεέ Εμμανουήλ, όπως ευλόγησες τον γάμο στην Κανά της Γαλιλαίας. Ευλόγησε τον […] και την [...]. Κύριε ελέησον. Κύριε ελέησον. Κύριε ελέησον. O ιερέας : () Ύστερα ο Ιερέας λέει στους μελλονύμφους, που κλίνουν τα κεφάλια τους ενώπιον του ιερού Βήματος: Ας σε ευλογήσει ο Κύριος, αδελφέ, και ας ευλογήσει τη γυναίκα σου, όπως ευλόγησε τον Νώε και τη γυναίκα του όταν έβγαιναν από την κιβωτό και ανακαίνισε τη γη με τον καρπό της. Ας ευλογήσει τη γυναίκα σου όπως ευλόγησε τη Σάρρα για τον Αβραάμ, τη Ρεβέκκα για τον Ισαάκ, τον Ιακώβ στον γάμο του. Η ευλογία του Κυρίου, που ήταν στον γάμο στην Κανά της Γαλιλαίας, ας είναι μαζί σας, στο σπίτι σας, ας σας ενώνει, ας βάλει την πνευματική αγάπη στην καρδιά σας, ας σας χαρίσει μακροημέρευση, ζωή ευτυχισμένη, με ευλογημένα τέκνα. Οι ψάλτες λένε: Αυτός είναι ο καιρός της ευλογίας, ο καιρός του εκλεκτού θυμιάματος, ο καιρός της δοξολογίας του Σωτήρα μας, του αγαθού και φιλάνθρωπου. Ο Ιερέας λέει: Ζητούμε από τον Θεό να δεχθεί από εμάς τις προσευχές αυτού του ευλογημένου γάμου· να μας ανταποδώσει τα αιώνια αντί των ματαίων, τα ουράνια αντί των γηίνων, και να συγχωρήσει τις αμαρτίες και τα παραπτώματά μας· να μας σώσει από τις παγίδες του πονηρού, να στηρίζει την κυβέρνησή μας, να φυλάξει με το δεξιό του χέρι όλους τους συγκεντρωμένους αδελφούς σε όλες τις ημέρες της ζωής τους· να οικοδομήσει τα σπίτια τους, να καταργήσει όλους τους πειρασμούς του εχθρού, να τους δώσει την αδιατάρακτη ουράνια χαρά, με την πρεσβεία της δεσποίνης όλων μας και του καυχήματος του γένους μας, της Παρθένου Μαρίας, της εκλεκτής μητέρας της σωτηρίας, που είναι επάνω απ’ όλο το ανθρώπινο γένος, της αγνής Παρθένου Μαρίας, και του τιμημένου μάρτυρα, ευαγγελιστή και αποστόλου Μάρκου, και όλων των δικαίων και αγνών μαρτύρων. Αμήν.: ... .: Ύστερα λένε το «Πάτερ ημών …» και ακολούθως ολοκληρώνεται η ευλογία. Οι ψάλτες λένε τον εξής ύμνο για την Παρθένο: Χαίρε στη λαμπρή νύφη, τη μητέρα του φωτός. Χαίρε σε αυτήν που δέχθηκε τον Λόγο στη μήτρα της. Χαίρε στην τιμιωτέρα των Χερουβείμ. Χαίρε σε αυτήν που γέννησε για χάρη μας τον Σωτήρα των ψυχών μας. Δόξα Πατρί και Υιώ και Αγίω Πνεύματι. Η ΑΚΟΛΟΥΘΙΑ ΕΙΣ ΔΙΓΑΜΟΝ (ΤΩΝ ΧΗΡΩΝ) Ο Ιερέας λέει «Ελέησον ημάς …», και την προσευχή της ευχαριστίας και, αφού θυμιάσει, ο Λαός λέει το «Πάτερ ημών …» και τον πεντηκοστό ψαλμό. 13: 16 Προς Εβραίους Επιστολή (13:16) Ας παραμένει η φιλαδελφία. Να μην ξεχνάτε τη φιλοξενία, επειδή δι’ αυτής μερικοί φιλοξένησαν αγγέλους χωρίς να το γνωρίζουν. Να θυμάστε τους φυλακισμένους σαν να είστε φυλακισμένοι μαζί τους, τους ταλαιπωρημένους καθώς κι εσείς που είστε μέσα σε σώμα. Ο γάμος ας είναι τίμιος σε όλα, και το συζυγικό κρεβάτι αμόλυντο· γιατί τους πόρνους και τους μοιχούς θα τους κρίνει ο Θεός. Ο τρόπος σας ας είναι αφιλάργυρος· να αρκείστε στα παρόντα, επειδή αυτός είπε: «Δεν θα σε αφήσω ούτε θα σε εγκαταλείψω» ώστε, εμείς, παίρνοντας θάρρος, να λέμε: «Ο Κύριος είναι βοηθός μου, και δεν θα φοβηθώ· τι θα μου κάνει ένας άνθρωπος;». Η χάρη του Θεού Πατέρα ας έλθει σ’ εμάς. Αμήν. Ή λένε το παρακάτω απόσπασμα εάν θελήσουν:17: 79 Προς Κορινθίους Α΄ Επιστολή (7:79) Θέλω όλοι οι άνθρωποι να είναι όπως κι εγώ ο ίδιος· αλλά καθένας έχει από τον Θεό ιδιαίτερο χάρισμα, άλλος έτσι, άλλος αλλιώς. Προς τους αγάμους και τις χήρες λέω ότι είναι καλό γι’ αυτούς αν μείνουν όπως κι εγώ· αν όμως δεν εγκρατεύονται, ας έρθουν σε γάμο· γιατί είναι καλύτερο να έρθουν σε γάμο, παρά να εξάπτονται. Η χάρη του Θεού Πατέρα ας έλθει σ’ εμάς. Αμήν. Ύστερα λέγεται το Τρισάγιο και η ευχή του Ευαγγελίου. 127: 3 Ψαλμός 127:3 Η γυναίκα σου θα είναι σαν καρπερό αμπέλι πλάι στο σπίτι σου· οι γιοι σου θα είναι σαν νεόφυτα ελαιών γύρω στο τραπέζι σου. Αλληλούια. 3: 27-29 Ευαγγέλιο κατά Ιωάννην (3:27-29) Ο Ιωάννης αποκρίθηκε και είπε: «Δεν μπορεί ο άνθρωπος να παίρνει τίποτε αν αυτό δεν του είναι δοσμένο από τον ουρανό. Εσείς οι ίδιοι είστε μάρτυρές μου για το ότι είπα: ‘‘Δεν είμαι εγώ ο Χριστός, αλλά απεσταλμένος μπροστά από εκείνον’’. Όποιος έχει τη νύφη είναι ο νυμφίος, ενώ ο φίλος του νυμφίου, που στέκεται και τον ακούει, χαίρεται με μεγάλη χαρά για τη φωνή του νυμφίου. Αυτή λοιπόν η δική μου χαρά έχει ολοκληρωθεί». Δόξα σοι, Κύριε.: Οι ψάλτες λένε: Να, η χαρά σου και η αγαλλίασή σου πραγματοποιήθηκαν, Ιωάννη Βαπτιστή, συγγενή του Εμμανουήλ. : Ο Ιερέας λέει τις τρεις μικρές ευχές, το Σύμβολο της Πίστεως, και κατόπιν την ευχή: Δέσποτα Κύριε Θεέ Παντοκράτορ, Πατέρα του Κυρίου και Θεού και Σωτήρα μας Ιησού Χριστού, δημιούργησες τον άνθρωπο από τη γη και του έδωσες βοηθό όμοια με αυτόν, που την έπλασες από το πλευρό του, ώστε να του είναι γυναίκα, κοινωνός, βοηθός και για να γεννάει τα αγόρια και τα κορίτσια, ώστε να προκόψει το ανθρώπινο γένος. Ακόμη, ο Παύλος, ο απόστολος του μονογενούς σου Υιού, του Ιησού Χριστού, είπε στους ανύπαντρους και τους χήρους: «Προς τους αγάμους και προς τις χήρες όμως λέω ότι είναι καλό γι’ αυτούς να μείνουν όπως κι εγώ· αλλά, αν δεν εγκρατεύονται, ας έρθουν σε γάμο». Γι’ αυτό ας ζητήσουμε και ας παρακαλέσουμε την αγαθότητά σου, φιλάνθρωπε, για τους δούλους σου [...] και […], οι οποίοι προσήλθαν την ώρα αυτή ζητώντας τη χάρη σου. Τώρα επίσης, βασιλέα και λυτρωτή μας, χάρισέ τους ελευθερία και άφεση. Επισκίασέ τους με το δεξί σου χέρι. Σώσε τους από κάθε φθόνο. Φύλαξέ τους, ώστε να ζουν με μία καρδιά. Χάρισέ τους αγαλλίαση και γαλήνη για πολλά χρόνια, και έτη ειρηνικά, με αγάπη και δικαιοσύνη. Ευλόγησέ τους, όπως ευλόγησες τον Ιακώβ στον γάμο του, και, όπως τον Αλκανά και την Άννα, φύλαξέ τους από κάθε κακό. Επίσης, τους άνδρες και τις γυναίκες που παρίστανται εδώ ευλόγησε τους ίδιους και τα σπίτια τους. Εμένα επίσης καθάρισέ με από κάθε μολυσμό και χάρισέ μου την άφεση των αμαρτιών· διότι είσαι φιλεύσπλαχνος και πολυέλεος για όσους σε επικαλούνται, και σ’ εσένα αναπέμπουμε τη δόξα, την τιμή, την εξουσία και την προσκύνηση, μαζί με τον Πατέρα και το ζωοποιό Άγιο Πνεύμα, νυν και αεί και εις τους αιώνας των αιώνων. Αμήν..  : Ο Ιερέας, αφού λέει το «Πάτερ ημών …», τις τρεις μικρές αφέσεις και την ευλογία, μετά τους χρίει με το έλαιο. Τέλος, λέει τις υποθήκες που ακολουθούν: Όταν ο Ιησούς ολοκλήρωσε αυτά που έλεγε, αναχώρησε από τη Γαλιλαία, και ήρθε στα όρια της Ιουδαίας, πέρα από τον Ιορδάνη. Και τον ακολούθησαν πολλά πλήθη, και τους θεράπευσε εκεί. Και ήρθαν σ’ αυτόν κάποιοι Φαρισαίοι με τη διάθεση</p>

	<p>να τον πειράξουν, και του είπαν: «Επιτρέπεται στον άνθρωπο για οποιαδήποτε αιτία να χωρίσει τη γυναίκα του;» Και αποκρινόμενος είπε: «Δεν διαβάσατε ότι εκείνος που τους έπλασε απαρχής, τους έπλασε αρσενικό και θηλυκό;» Και είπε: «Εξαιτίας αυτού ο άνθρωπος θα αφήσει τον πατέρα και τη μητέρα, και θα προσκολληθεί στη γυναίκα του, και θα είναι οι δύο σε μία σάρκα; Ώστε, δεν είναι πλέον δύο, αλλά μία σάρκα. Εκείνο λοιπόν που ο Θεός το συνένωσε, άνθρωπος ας μην το χωρίζει». Δόξα σοι, Κύριε..  : Ο Ιερέας, αφού λέει το «Πάτερ ημών …», τις τρεις μικρές αφέσεις και την ευλογία, μετά τους χρίει με το έλαιο. Τέλος, λέει τις υποθήκες που ακολουθούν: Δέσποτα Κύριε Θεέ Παντοκράτορ, Πατέρα του Κυρίου και Θεού και Σωτήρα μας Ιησού Χριστού, δημιούργησες τον άνθρωπο από τη γη και του έδωσες βοηθό όμοια με αυτόν, που την έπλασες από το πλευρό του, ώστε να του είναι γυναίκα, κοινωνός, βοηθός και για να γεννάει τα αγόρια και τα κορίτσια, ώστε να προκόψει το ανθρώπινο γένος. Ακόμη, ο Παύλος, ο απόστολος του μονογενούς σου Υιού, του Ιησού Χριστού, είπε στους ανύπαντρους και τους χήρους: «Προς τους αγάμους και προς τις χήρες όμως λέω ότι είναι καλό γι’ αυτούς να μείνουν όπως κι εγώ· αλλά, αν δεν εγκρατεύονται, ας έρθουν σε γάμο». Γι’ αυτό ας ζητήσουμε και ας παρακαλέσουμε την αγαθότητά σου, φιλάνθρωπε, για τους δούλους σου [...] και […], οι οποίοι προσήλθαν την ώρα αυτή ζητώντας τη χάρη σου. Τώρα επίσης, βασιλέα και λυτρωτή μας, χάρισέ τους ελευθερία και άφεση. Επισκίασέ τους με το δεξί σου χέρι. Σώσε τους από κάθε φθόνο. Φύλαξέ τους, ώστε να ζουν με μία καρδιά. Χάρισέ τους αγαλλίαση και γαλήνη για πολλά χρόνια, και έτη ειρηνικά, με αγάπη και δικαιοσύνη. Ευλόγησέ τους, όπως ευλόγησες τον Ιακώβ στον γάμο του, και, όπως τον Αλκανά και την Άννα, φύλαξέ τους από κάθε κακό. Επίσης, τους άνδρες και τις γυναίκες που παρίστανται εδώ ευλόγησε τους ίδιους και τα σπίτια τους. Εμένα επίσης καθάρισέ με από κάθε μολυσμό και χάρισέ μου την άφεση των αμαρτιών· διότι είσαι φιλεύσπλαχνος και πολυέλεος για όσους σε επικαλούνται, και σ’ εσένα αναπέμπουμε τη δόξα, την τιμή, την εξουσία και την προσκύνηση, μαζί με τον Πατέρα και το ζωοποιό Άγιο Πνεύμα, νυν και αεί και εις τους αιώνας των αιώνων. Αμήν. : Τέλος, λέει τις υποθήκες που ακολουθούν: Προσήλθατε την ευλογημένη αυτή ώρα εις το όνομα του Κυρίου Θεού για γάμο πνευματικό. Γι’ αυτό πρέπει ο καθένας από τους δύο να συμβιώσει με τον σύζυγό του κατά τον φόβο του Θεού και τον έλεγχό του, και να έχει καλό ήθος. Να είστε μία καρδιά, διότι εσείς από τώρα δεν είστε δύο αλλά μία σάρκα, όπως είπε ο Κύριός μας Χριστός στο άγιο Ευαγγέλιό του. Με αυτή τη χριστιανική ένωση δεν μπορείτε να χωριστείτε ή να απομακρυνθείτε με τη θέληση του Θεού, διότι όποιους τους ένωσε ο Θεός δεν μπορεί να τους χωρίσει άνθρωπος. Ας είναι ο καθένας από τους δύο σας πιστός απέναντι στον άλλο, σύμφωνα με τον λόγο του διδασκάλου αποστόλου Παύλου: «Η γυναίκα δεν εξουσιάζει το δικό της σώμα, αλλά ο άνδρας· παρόμοια δε και ο άνδρας δεν εξουσιάζει το δικό του σώμα, αλλά η γυναίκα» (Κορινθ. Α΄ 7:4).</p>

	<p>Υποθήκη στον άνδρα: Και εσύ, γαμπρέ, ευλογημένο τέκνο, πρέπει να παραλάβεις τη γυναίκα σου με ορθή καρδιά, να φροντίζεις για την ευχαρίστησή της και να εργαστείς για το συμφέρον της, εφαρμόζοντας τον λόγο του αποστόλου Παύλου: «Έτσι, οι άνδρες πρέπει να αγαπούν τις γυναίκες τους όπως τα σώματά τους». Πρέπει να την τιμάς, να τη σέβεσαι και να της μιλάς όμορφα. Ο πατέρας μας Πέτρος μάς δίνει την εντολή λέγοντας: «Αποδώστε τιμή στο γυναικείο γένος ως σε ασθενέστερο σκεύος και ως σε συγκληρονόμους της χάρης της ζωής, για να μην εμποδίζονται οι προσευχές σας».Έτσι, αληθεύει ο λόγος του Δαβίδ: «Η γυναίκα σου θα είναι σαν καρπερό αμπέλι πλάι στο σπίτι σου· οι γιοι σου θα είναι σαν νεόφυτα ελαιών γύρω στο τραπέζι σου, και θα δεις καλό όλες τις ημέρες της ζωής σου». Υποθήκη στη νύφη: Και εσύ, ευλογημένη κόρη, πρέπει να υποτάσσεσαι στον άνδρα, γνωρίζοντας πως έχει ανάγκη τη φροντίδα σου και πως είναι υπεύθυνος για εσένα. Να θυμάσαι τον λόγο του αποστόλου Παύλου: «Οι γυναίκες, να υποτάσσεσθε στους άνδρες σας, όπως στον Κύριο· να τους σέβεστε όπως σεβόταν η Σάρρα τον Αβραάμ, αποκαλώντας τον κύριο».</p>

	<p>Τελική υποθήκη: Να ξέρετε ότι, εάν τηρείτε τις εντολές που ακούσατε και φυλάξετε τον γάμο σας αγνό με φόβο Θεού, θα σας δώσει ο Θεός μακροημέρευση, ευτυχισμένη ζωή με ευλογημένα τέκνα. Θα σας φυλάξει ο Θεός από κάθε κακό, και ο Θεός της ειρήνης θα σας επισκιάσει με τη χάρη του. Θα σας ευλογήσει όπως ευλόγησε τον Νώε και τη γυναίκα του και έκανε ώστε ολόκληρη η γη να γεμίσει από τα τέκνα τους· θα σας ευλογήσει επίσης όπως ευλόγησε τον Αβραάμ με τη Σάρρα, τον Ισαάκ με τη Ρεβέκκα, και τον Ιακώβ στον γάμο του. Η ευλογία του, που ήταν στον γάμο στην Κανά της Γαλιλαίας, ας σας επισκιάσει εσάς και το σπίτι σας· ας απομακρύνει από εσάς το κακό και τον σατανά· ας σας φυλάξει και ας σας συγχωρήσει τις αμαρτίες, με τις πρεσβείες της Παρθένου Μαρίας, της μητέρας της σωτηρίας του κόσμου, και όλων των αγίων μαρτύρων. Αμήν. . Ο Ιερέας, αφού λέει το «Πάτερ ημών …», τις τρεις μικρές αφέσεις και την ευλογία, μετά τους χρίει με το έλαιο. Τέλος, λέει τις υποθήκες που ακολουθούν:</p>





	<p>" " ΤΟ ΕΥΧΕΛΑΙΟ (Αλ Καντήλ «Και άλειφαν με λάδι πολλούς αρρώστους, και τους θεράπευαν» (Μάρκ. 6:13). «Ασθενεί κάποιος ανάμεσά σας; Ας προσκαλέσει τους πρεσβυτέρους της Εκκλησίας και ας προσευχηθούν επάνω του, αφού τον αλείψουν με λάδι στο όνομα του Κυρίου. Και η προσευχή με πίστη θα σώσει αυτόν που πάσχει, και ο Κύριος θα τον ανορθώσει· κι αν έπραξε αμαρτίες, θα του συγχωρηθούν» (Ιακ. 5:1415). «Οι γονείς μάς γεννούν για την επίγεια ζωή, ενώ οι ιερείς μάς αναγεννούν για την ουράνια ζωή. Οι γονείς δεν μπορούν να μας σώσουν από τον σωματικό θάνατο, ούτε να μας απαλλάξουν από μια σοβαρή ασθένεια, ενώ οι ιερείς πολλές φορές σώζουν μια ασθενή ψυχή που κοντεύει να καταστραφεί. Επίσης, καταπραΰνουν τον πόνο μερικών και σώζουν άλλους από τα βάσανα. ΄Ολα αυτά τα κάνουν όχι μόνο με τη διδασκαλία και την πνευματική καθοδήγηση, αλλά με τις ευχές» (ιερός Χρυσόστομος). «Αν ένα μέρος του σώματός σου υποφέρει και πιστεύεις αληθινά ότι η δέησή σου στο όνομα του Κυρίου των δυνάμεων θα θεραπεύσει τους πόνους σου, τότε κάνεις ένα έργο καλύτερο από αυτούς που πιστεύουν στη μαγεία· διότι εσύ δοξάζεις τον Θεό και όχι τα ακάθαρτα πνεύματα. Θυμίζω αυτά που αναφέρει η Αγία Γραφή: ‘‘Ασθενεί κάποιος ανάμεσά σας; Ας προσκαλέσει τους πρεσβυτέρους της Εκκλησίας και ας προσευχηθούν επάνω του, αφού τον αλείψουν με λάδι στο όνομα του Κυρίου’’» (άγιος Κύριλλος Ιεροσολύμων). «Δεν θα κρυφτεί πλέον μέσα σου το κακό πνεύμα, αλλά θα κατοικήσει μέσα σου η δύναμη του Χριστού Θεού και του Αγίου Πνεύματος, κι έτσι θα θεραπευτείς με την τέλεση του μυστηρίου του ευχελαίου. Με τις ευχές μας και τη δύναμη της Αγίας Τριάδας θα επαναποκτήσεις την υγεία σου» (άγιος Γρηγόριος). «Ασθενεί κάποιος ανάμεσά σας; Ας προσκαλέσει τους πρεσβυτέρους της Εκκλησίας και ας προσευχηθούν επάνω του, αφού τον αλείψουν με λάδι στο όνομα του Κυρίου. Και η προσευχή με πίστη θα σώσει αυτόν που πάσχει, και ο Κύριος θα τον ανορθώσει· κι αν έπραξε αμαρτίες, θα του συγχωρηθούν» (Ιακ. 5:1415).Ανάβεται το πρώτο καντήλι Η πρώτη προσευχή :,</p>
    <p>
    <p>Ο Ιερέας λέει: «Ελέησον ημάς …», «Πάτερ ημών …», την ευχή της ευχαριστίας και τον πεντηκοστό ψαλμό.: Ευχή των νοσούντων: Και πάλι ας παρακαλέσουμε τον Θεό τον Παντοκράτορα, τον Πατέρα Θεό και τον Σωτήρα μας Ιησού Χριστό. Σου ζητούμε και σε παρακαλούμε, φιλάνθρωπε Κύριε, να θυμηθείς τους ασθενείς του λαού σου. Ο Διάκονος : Παρακαλέστε για τους αρρώστους πατέρες και αδελφούς μας, κάθε ασθένειας, είτε είναι στον τόπο αυτό είτε σε κάθε τόπο, να τους θεραπεύσει ο Χριστός ο Θεός μας και να συγχωρήσει τις δικές τους και τις δικές μας αμαρτίες. Ο Λαός : Κύριε ελέησον. Ο Ιερέας : Χορήγησέ τους το έλεος και τους οικτιρμούς σου, θεράπευσέ τους, απομάκρυνε από αυτούς αλλά και από εμάς κάθε αρρώστια, κάθε αδυναμία, κάθε πνεύμα αρρώστιας. Σήκωσε όρθιους, Κύριε, αυτούς που είναι καθηλωμένοι πολλά χρόνια από την αρρώστια και παρηγόρησέ τους. Ελευθέρωσε όσους βασανίζονται από τα ακάθαρτα πνεύματα. Όσους βρίσκονται στις φυλακές, στις κατακόμβες, στην εξορία, στην αιχμαλωσία, και όσους είναι όμηροι σε πικρή δουλεία, όλους απελευθέρωσέ τους και ελέησέ τους, διότι εσύ είσαι αυτός που λύνει τους δεμένους και σηκώνει όσους έχουν πέσει. Είσαι η ελπίδα των απελπισμένων, η βοήθεια των αβοήθητων, παρηγοριά για τους μικρόψυχους, λιμάνι για τους ναυαγούς. Όλες τις καταπονημένες και αιχμάλωτες ψυχές ελέησέ τες και ανάπαυσέ τες, δώσε τους έλεος, ανακούφιση, γαλήνη, χάρη, βοήθεια, σωτηρία και συγχώρηση των ανομιών τους. Θεράπευσε, Κύριε, επίσης τις ασθένειες των ψυχών και των σωμάτων μας, καθώς εσύ είσαι ο αληθινός γιατρός των ψυχών και των σωμάτων μας. Οικονόμε, κάθε σάρκας φρόντισε τη σωτηρία μας. Ο Λαός: Κύριε ελέησον. : . Ο Ιερέας λέει την ακόλουθη ευχή και κάθε φορά ο λαός τού απαντάει λέγοντας «Κύριε ελέησον»: Έδωσες τη χάρη σου, μακρόθυμε και φιλάνθρωπε, διά των αγίων σου αποστόλων, ώστε να θεραπεύουν με το άγιό σου ευχέλαιο όλες τις ασθένειες των επικαλουμένων το όνομά σου και τη χάρη σου με πίστη. Τώρα επίσης καθάρισέ μας με το δεξί σου χέρι από κάθε ασθένεια και αξίωσέ μας της αγαθότητάς σου για την ατελεύτητη χαρά σου. Χάρισε το ευχέλαιο αυτό σ’ εκείνους που καταφεύγουν σ’ εσένα με πίστη, ώστε να έχουν σωτηρία και λύτρωση από τις ασθένειες της ψυχής και του σώματος όταν θα τους χρίσουν οι ιερείς σου, όπως είπες με το στόμα του μαθητή σου Ιακώβου. Εσύ, Κύριε, από την αρχή έδειξες με τα κλαδιά της ελιάς ότι σταμάτησε ο κατακλυσμός· έτσι, με το άγιό σου χρίσμα και με το ελεήμον και οικτίρμον όνομά σου σώσε τον δούλο σου [...], που πιστεύει στο όνομά σου, με την πρεσβεία της Παρθένου, της μητέρας της σωτηρίας. Κύριε ελέησον. Εσύ υπέδειξες στους ασθενείς να καλούν τους ιερείς της Εκκλησίας, οι οποίοι είναι λειτουργοί της θεότητάς σου, και να τους χρίουν με το άγιο έλαιο, ώστε να σωθούν. Έτσι, πανάγαθε, σώσε τον δούλο σου […] διά του αγίου αυτού χρίσματος, με την πρεσβεία της Παρθένου, της μητέρας της σωτηρίας. Κύριε ελέησον. Θεράπευσε, Κύριε, τις ψυχές και τα σώματά μας με το θείο σου χρίσμα και το ύψιστο χέρι σου, διότι εσύ είσαι ο Κύριος όλων μας, με την πρεσβεία της Παρθένου, της μητέρας της σωτηρίας. Κύριε ελέησον. Σωτήρα φιλάνθρωπε, εσύ που έδωσες τη χάρη στους προφήτες σου, τους βασιλείς και τους πατριάρχες, δώσε και στο παρόν έλαιο τη θεραπεία σε όσους χρίονται με αυτό, σκέπασέ τους από όλους τους σατανικούς πειρασμούς, ύψωσε επάνω τους το έλεός σου και ευλόγησέ τους με την αγαθότητά σου. Ενίσχυσε τον δούλο σου […] και χάρισε σ’ αυτόν και στους συμπαριστάμενους μ’ εμάς τη θεραπεία ψυχής και σώματος, με την πρεσβεία της Παρθένου, της μητέρας της σωτηρίας. Κύριε ελέησον. Ιατρέ των ασθενών, που συγχωρείς τις αμαρτίες και σώζεις από τις δυσκολίες όσους προσφεύγουν σ’ εσένα· εσύ είσαι το λιμάνι της σωτηρίας από τα ταραγμένα κύματα· ελέησε τους θλιβομένους από τις αρρώστιες τους, σώσε τους από τον κακό θάνατο, χορήγησε την τελείωση της ευχής των ιερέων σου για τον δούλο σου […], στείλε του από τα ύψη το έλεός σου και απόπλυνε τις ανομίες του· υπερχύλισε με το έλαιο και τον οίνο της θεραπείας σου τις πληγές του, ώστε να σε δοξάζουμε ολόψυχα λέγοντας: «Ευλογείτε όλα τα έργα Κυρίου τον Κύριο», με την πρεσβεία της Παρθένου, της μητέρας της σωτηρίας, την οποία δοξάζουμε λέγοντας: «Ευλογημένη είσαι εσύ ανάμεσα στις γυναίκες και ευλογημένος είναι ο καρπός της κοιλίας σου», νυν και αεί και εις τους αιώνας των αιώνων. Αμήν.</p>

	<p>Ο Ιερέας λέει: Ο Θεός είναι φως και κατοικεί στο φως· τον δοξάζουν οι άγγελοι του φωτός. Το φως έλαμψε από τη Μαρία· η Ελισάβετ γέννησε τον Πρόδρομο. Το Άγιο Πνεύμα ξύπνησε τον Δαβίδ λέγοντας: «Σήκω και δοξολόγησε, επειδή το φως ανέτειλε». Τότε ο ψαλμωδός Δαβίδ εγέρθηκε, πήρε την πνευματική κιθάρα και πήγε στην εκκλησία, τον οίκο των αγγέλων, και ύμνησε και δόξασε την Αγία Τριάδα λέγοντας: «Με το φως σου, Κύριε, βλέπουμε το φως. Ας έλθει το έλεός σου επάνω σε αυτούς που σε γνωρίζουν». Aληθινό φως, που φωτίζεις κάθε άνθρωπο που έρχεται στον κόσμο, ήρθες στον κόσμο με την αγάπη σου για την ανθρωπότητα, και όλη η Δημιουργία αγαλλίασε με την έλευσή σου. ΄Εσωσες, τον πατέρα μας Aδάμ από την πλάνη και τη μητέρα μας Εύα από τους πόνους του θανάτου, και μας μετέδωσες το πνεύμα της υιοθεσίας. Σε δοξάζουμε και σε ευλογούμε με τους αγγέλους. Αληθώς δοξάστηκες, Χριστέ Θεέ μας, με τον πανάγαθο Πατέρα σου και το Άγιο Πνεύμα, διότι ήρθες και μας έσωσες.: . Ο Ιερέας εύχεται κάνοντας το σχήμα του Σταυρού, και κάθε φορά ο Λαός απαντάει: «Κύριε ελέησον». Υπέρ της ουράνιας ειρήνης, του Κυρίου δεηθώμεν. Κύριε ελέησον. Υπέρ του αγιασμού του παρόντος ελαίου, του Κυρίου δεηθώμεν. Κύριε ελέησον.</p>

	<p>Υπέρ του αγιασμού του οίκου αυτού και όσων κατοικούν σε αυτό, του Κυρίου δεηθώμεν. Κύριε ελέησον. Υπέρ του αγιασμού των πατέρων μας και των αδελφών μας χριστιανών, του Κυρίου δεηθώμεν. Κύριε ελέησον. Υπέρ της ευλογίας και του αγιασμού του παρόντος ελαίου, του Κυρίου δεηθώμεν. Κύριε ελέησον. Υπέρ του/της δούλου/ης σου [...], του Κυρίου δεηθώμεν. Κύριε ελέησον. Κύριε ελεήμον και οικτίρμον, αποκάλυψε στους πάντες το έλεός σου και δείξε τη δύναμή σου στη σωτηρία όσων έρχονται να χριστούν από τους ιερείς σου με πίστη. Θεράπευσε με τη χάρη σου αυτούς, άλλά και όσους έπεσαν στα βέλη του εχθρού, στη στενοχωρία των λογισμών, στα πάθη της σαρκός και σε κάθε βδέλυγμα, κρυφό και φανερό, με την πρεσβεία της Θεοτόκου, των δεήσεων των αγγέλων, το αίμα των μαρτύρων και τις ευχές των αγίων πατριαρχών και όλου του χορού των μαρτύρων. Σου ζητούμε, Κύριε, να επιφοιτήσει η χάρη του Αγίου σου Πνεύματος επάνω στον δούλο σου […], να τον καθαρίσεις από κάθε ανομία, να του συγχωρήσεις όλες τις αμαρτίες, να τον σώσεις από κάθε δυσκολία και να σώσεις όλους εμάς από κάθε κακό και από τον πονηρό.</p>

	<p>Ο Ιερέας λέει την ακόλουθη προσευχή μυστιηκώς επάνω στο έλαιο: Κύριε οικτίρμον, θεραπευτή των ψυχών και των σωμάτων μας, αγίασε το παρόν έλαιο, ώστε να είναι για όσους χρίονται με αυτό θεραπεία από όλες τις ανομίες του πνεύματος και τους πόνους του σώματος, ώστε να ευλογείται το άγιο όνομά σου. Διότι σ’ εσένα πρέπει η δόξα και σ’ εσένα την αναπέμπουμε, στον Πατέρα, τον Υιό και το Άγιο Πνεύμα, νυν και αεί και εις τους αιώνας των αιώνων. Αμήν.5: 1020 Καθολική Επιστολή Ιακώβου (5:1020) Πάρτε, αδελφοί μου, ως παράδειγμα της κακοπάθειας και της μακροθυμίας τους προφήτες, οι οποίοι μίλησαν στο όνομα του Κυρίου. Να, μακαρίζουμε αυτούς που υπέμειναν· ακούσατε την υπομονή του Ιώβ και είδατε το έλεος του Κυρίου, διότι ο Κύριος είναι πολυεύσπλαχνος και οικτίρμων. Προπάντων, μάλιστα, αδελφοί μου, μη δίνετε όρκο ούτε στον ουρανό ούτε στη γη ούτε κάποιον άλλον όρκο· αλλά ο λόγος σας να είναι το ναι, ναι, και το όχι, όχι, για να μην κριθείτε. Κακοπαθεί κάποιος ανάμεσά σας; Ας προσεύχεται. Ευθυμεί κάποιος; Ας ψάλλει. Ασθενεί κάποιος ανάμεσά σας; Ας προσκαλέσει τους πρεσβυτέρους της Εκκλησίας, και ας προσευχηθούν επάνω του, αφού τον αλείψουν με λάδι στο όνομα του Κυρίου. Και η προσευχή με πίστη θα σώσει αυτόν που πάσχει, και ο Κύριος θα τον εγείρει και, αν έπραξε αμαρτίες, θα του συγχωρηθούν. Να εξομολογείστε ο ένας στον άλλον τις αμαρτίες σας, και να προσεύχεστε ο ένας για τον άλλον για να γιατρευτείτε. Έχει πολλή δύναμη η δέηση του δικαίου που γίνεται ένθερμα. Ο Ηλίας ήταν άνθρωπος ομοιοπαθής με εμάς, και προσευχήθηκε ένθερμα για να μη βρέξει· και δεν έβρεξε επάνω στη γη για τρία χρόνια και έξι μήνες· και πάλι προσευχήθηκε, και ο ουρανός έδωσε βροχή, και η γη βλάστησε τον καρπό της. Αδελφοί, αν κάποιος ανάμεσά σας φύγει μακριά από την αλήθεια και κάποιος άλλος τον φέρει πίσω, ας ξέρει ότι αυτός που έφερε πίσω έναν αμαρτωλό από την πλάνη της πορείας του θα σώσει μια ψυχή από τον θάνατο, και θα σκεπάσει πλήθος αμαρτιών. Μην αγαπάτε τον κόσμο ούτε τα υλικά που υπάρχουν στον κόσμο γιατί ο κόσμος θα αφανιθεί και ο πόθος του μαζί με αυτό. Ενώ όποιος πράξει το θέλημα του Θεού αυτός θα παραμείνει αιώνια αμήν.Λέγεται το Τρισάγιο, η ευχή του Ευαγγελίου και ο ψαλμός.6: 2,1 Ψαλμός 6:12 Κύριε, μη με ελέγξεις με τον θυμό σου, ούτε να με παιδαγωγήσεις με την οργή σου. Ελέησέ με, Κύριε, επειδή είμαι αδύνατος· γιάτρεψέ με, Κύριε, επειδή ταράχτηκαν τα κόκαλά μου. Αλληλούια.5: 7- 11 Ευαγγέλιο κατά Ιωάννην (5:7 - 11) Ύστερα από αυτά, ήταν εορτή των Ιουδαίων, και ο Ιησούς ανέβηκε στα Ιεροσόλυμα. Υπάρχει λοιπόν στα</p>

	<p>Ύστερα από αυτά, ήταν εορτή των Ιουδαίων, και ο Ιησούς ανέβηκε στα Ιεροσόλυμα. Υπάρχει λοιπόν στα Ιεροσόλυμα, κοντά στην προβατική πύλη, μια μικρή στεγασμένη λίμνη, που στα εβραϊκά ονομάζεται Βηθεσδά, η οποία έχει πέντε στοές. Σ’ αυτές υπήρχε κατάκοιτο ένα μεγάλο πλήθος από ανθρώπους που ασθενούσαν: από τυφλούς, χωλούς, παράλυτους, που περίμεναν την κίνηση του νερού. Επειδή άγγελος Κυρίου κατέβαινε κατά καιρούς στη μικρή λίμνη, και τάραζε το νερό· όποιος λοιπόν έμπαινε πρώτος μετά την ταραχή του νερού, γινόταν υγιής από οποιαδήποτε αρρώστια κι αν έπασχε. Υπήρχε λοιπόν εκεί και κάποιος άνθρωπος που για τριανταοκτώ χρόνια έπασχε από ασθένεια. Αυτόν, μόλις τον είδε ο Ιησούς να είναι κατάκοιτος, και ξέροντας ότι πάσχει ήδη πολύ καιρό, του λέει: «Θέλεις να γίνεις υγιής;» Ο ασθενής τού αποκρίθηκε: «Κύριε, δεν έχω άνθρωπο να με βάλει στη λίμνη όταν το νερό ταραχθεί· και ενώ εγώ πηγαίνω, κατεβαίνει άλλος πριν από εμένα». Του λέει ο Ιησούς: «Σήκω όρθιος, πάρε το κρεβάτι σου, και περπάτα». Και ο άνθρωπος έγινε αμέσως υγιής, και σήκωσε το κρεβάτι του, και περπατούσε. Ήταν Σάββατο εκείνη την ημέρα. Έλεγαν λοιπόν οι Ιουδαίοι στον θεραπευμένο: «Είναι Σάββατο και δεν σου επιτρέπεται να σηκώσεις το κρεβάτι». Και τους αποκρίθηκε: «Αυτός που με γιάτρεψε, εκείνος μου είπε: ‘‘Πάρε το κρεβάτι σου και περπάτα’’». Τον ρώτησαν λοιπόν: «Ποιος είναι ο άνθρωπος που σου είπε: ‘‘Πάρε το κρεβάτι σου και περπάτα’’;» Μα ο θεραπευμένος δεν γνώριζε ποιος είναι, επειδή ο Ιησούς έφυγε απαρατήρητος, γιατί υπήρχε μεγάλο πλήθος σ’ εκείνο τον τόπο. Μετά από αυτά, ο Ιησούς τον βρίσκει στο ιερό και του είπε: «Δες, έγινες υγιής· στο εξής να μην αμαρτάνεις, ώστε να μη σου συμβεί κάτι χειρότερο». Πήγε λοιπόν ο άνθρωπος και είπε στους Ιουδαίους ότι ο Ιησούς είναι αυτός που τον έκανε υγιή. Γι’ αυτό οι Ιουδαίοι κατέτρεχαν τον Ιησού και προσπαθούσαν να βρουν ευκαιρία να τον θανατώσουν, γιατί αυτά τα έκανε κατά το Σάββατο. Και ο Ιησούς τούς απάντησε: «Ο Πατέρας μου μέχρι τώρα εργάζεται, και εγώ εργάζομαι». Δόξα σοι, Κύριε.: Μετά ο Ιερέας λέει τις τρεις μικρές ευχές, το Σύμβολο της Πίστεως και ακολούθως την εξής ευχή: Κύριε και Δέσποτα Ιησού Χριστέ, βασιλέα των αιώνων, εσύ που φέρνεις από την ανυπαρξία στην ύπαρξη τα πάντα, ορατά και αόρατα, που με τη θέλησή σου και με το αμέτρητο έλεός σου ταπεινώθηκες κατ’ οικονομίαν, ώστε να μας σώσεις από τον θάνατο της αμαρτίας και τη νίκη του αντιπάλου· είσαι ταχύς στην ευσπλαχνία, αργός στην τιμωρία και θαυμαστός εξαιτίας των μελλόντων αγαθών. Θυμήσου, Κύριε, τα ελέη σου· μην αποστρέψεις το πρόσωπό σου από εμάς που κληθήκαμε στην αγαθότητά σου, αλλά εισάκουσε τη δέησή μας, την ταπεινότητα της παράκλησής μας εμάς των αμαρτωλών, και χάρισε τη θεραπεία στον δούλο σου [...], που καταφεύγει στη σκιά της προστασίας σου, διότι είσαι φιλάνθρωπος. Δώσε του την άφεση των αμαρτιών και όσων κακών έπραξε σε όλη τη διάρκεια της ζωής του, και συγχώρησέ του όλες τις ανομίες, είτε τις έκανε με τη θέλησή του είτε χωρίς αυτή, και είτε τις έκανε από μόνος του είτε μετά από παρότρυνση άλλου, είτε είναι με τη σκέψη είτε με την πράξη, χάρη σ’ αυτούς που σε ευχαρίστησαν. Όπως συγχώρησες τους εχθρούς σου, έτσι συγχώρησε όλα τα παραπτώματα και τα ανομήματα του δούλου σου, και χάρισέ του την άφεση όλων των αμαρτιών του. Όπως καθάρισες τον λεπρό με τον λόγο σου και αφαίρεσες τη λέπρα από το σώμα του με τη θέλησή σου, έτσι αφαίρεσε κάθε αρρώστια από το σώμα του δούλου σου […], αγίασέ τον και καθάρισέ τον. Εσύ που θεράπευσες την κόρη της Χαναναίας με την παράκληση της μητέρας της, το ίδιο κάνε και τώρα, με την παράκληση των ιερέων σου, οι οποίοι είμαστε εμείς που τολμούμε κάτι τέτοιο, καθώς δεν έχουμε παρρησία από τον εαυτό μας αλλά από τη χάρη σου. Ελευθέρωσε τον δούλο σου [...] από όλες τις συνωμοσίες του πονηρού και όλους τους σατανικούς πειρασμούς. Εσύ που ανέστησες από τον θάνατο τον γιο της χήρας και τον δούλο του εκατοντάρχου, καλώντας τους με τον λόγο σου να αναστηθούν, και που ανέστησες τον Λάζαρο ύστερα από τέσσερις ημέρες μετά τον θάνατό του με την εξουσία της θεότητάς σου, κατά τον ίδιο τρόπο ανάστησε τον δούλο σου από τον θάνατο της αμαρτίας. Και αν του χαρίσεις και άλλα χρόνια να ζήσει, βοήθησέ τον ώστε να σε ευχαριστήσει όλες τις ημέρες της ζωής του () και αν θελήσεις να λάβεις την ψυχή του, ας γίνει αυτό με τα χέρια των φωτεινών αγγέλων σου, ώστε να τον σώσουν από τα πονηρά πνεύματα του σκότους, και ανάπαυσέ τον στον παράδεισο της τρυφής μαζί με όλους τους αγίους. Με το αίμα σου, που χύθηκε για τη σωτηρία μας, με το ίδιο αίμα μάς εξαγόρασες· διότι εσύ είσαι η ελπίδα των δούλων σου με την πρεσβεία της Θεοτόκου και τις ευχές όλων των αγίων σου, και σ’ εσένα αξίζει η δόξα, η τιμή και η προσκύνηση, στον Πατέρα, τον Υιό και το Άγιο Πνεύμα, νυν και αεί και εις τους αιώνας των αιώνων. Αμήν.: .:: Ανάβεται το δεύτερο καντήλι και ο Ιερέας λέει: «Ελέησον ημάς …», «Πάτερ ημών …», και κατόπιν: ΕΥΧΗ ΤΩΝ ΟΔΟΙΠΟΡΟΥΝΤΩΝ Και πάλι ας παρακαλέσουμε τον Θεό τον Παντοκράτορα, τον Πατέρα Θεό και τον Σωτήρα μας Ιησού Χριστό. Σου ζητούμε και σε παρακαλούμε, φιλάνθρωπε Κύριε, να θυμηθείς τους πατέρες και αδελφούς μας που ταξιδεύουν. Ο Διάκονος : Παρακαλέστε για τους πατέρες και αδελφούς μας που ταξιδεύουν, και αυτούς που θέλουν να ταξιδέψουν, σε κάθε τόπο, διευκόλυνε τους δρόμους όλων είτε είναι στη θάλασσα, είτε στα λιμάνια, είτε στους δρόμους, είτε στα ποτάμια, είτε είναι στον αέρα, ή ταξιδιώτες κάθε μέσου, ώστε ο Ιησούς ο Θεός μας να τους επιστρέψει στα σπίτια τους ειρηνικά και να συγχωρήσει τις αμαρτίες μας. Ο Λαός : Κύριε ελέησον. Ο Ιερέας : Και όλων όσων επιθυμούν να ταξιδέψουν σε κάθε τόπο, διευκόλυνε τους δρόμους τους, είτε είναι στη θάλασσα, είτε στα λιμάνια, είτε στους δρόμους, είτε στα ποτάμια, είτε στον αέρα, είτε ταξιδεύουν με κάθε μέσο, τον καθένα σε κάθε τόπο. Επίστρεψέ τους σε ήρεμο λιμάνι, στο λιμάνι της σωτηρίας. Ας είσαι μαζί τους στην άφιξη και στην αναχώρηση. Επίστρεψέ τους στα σπίτια τους χαρούμενους, δυνατούς και υγιείς. Γίνε συμμέτοχος στο έργο των δούλων σου με κάθε αγαθή πράξη. Επίσης, Κύριε, φύλαξε την παροικία μας σε αυτό τον κόσμο, χωρίς βλάβη, ταραχή και άγχος, μέχρι το τέλος. Ο Λαός : Κύριε ελέησον. 15: 17 Προς Ρωμαίους Επιστολή (15:17) Οφείλουμε εμείς οι δυνατοί να βαστάζουμε τα ασθενήματα των αδυνάτων, και να μην αρέσουμε στον εαυτό μας. Καθένας μας ας αρέσει στον πλησίον για το καλό προς οικοδομή. Γιατί και ο Χριστός δεν άρεσε στον εαυτό του, αλλά, σύμφωνα με αυτό που είναι γραμμένο: «Οι ονειδισμοί αυτών που ονείδιζαν εσένα έπεσαν επάνω μου»· διότι όσα γράφτηκαν από πριν, γράφτηκαν για να διδάξουν εμάς, ώστε να έχουμε την ελπίδα διά της υπομονής και της παρηγορίας των Γραφών. Ο Θεός λοιπόν της υπομονής και της παρηγορίας είθε να σας δώσει να φρονείτε το ίδιο μεταξύ σας σύμφωνα με το θέλημα του Ιησού Χριστού, ώστε να δοξάζετε με μία ψυχή, με ένα στόμα, τον Θεό και Πατέρα τού Κυρίου μας Ιησού Χριστού. Γι’ αυτό, πιάστε ο ένας τον άλλο από το χέρι, όπως και ο Χριστός μάς έπιασε από το χέρι προς δόξαν Θεού. Η χάρη του Θεού Πατέρα ας έλθει σ’ εμάς. Αμήν. 101: 2,1 Λέγεται το Τρισάγιο, η ευχή του Ευαγγελίου και ο ψαλμός.101: 2,1 Ψαλμός 101:23 Κύριε, εισάκουσε την προσευχή μου, και η κραυγή μου ας έρθει προς εσένα. Την ημέρα που θα σε επικαλεστώ, εισάκουσέ με γρήγορα. Αλληλούια.19: 110 Ευαγγέλιο κατά Λουκάν (19:110) Ο Ιησούς μπήκε στην Ιεριχώ και περπατούσε στους δρόμους της. Και να, ένας άνθρωπος, που ονομαζόταν Ζακχαίος και ήταν πλούσιος αρχιτελώνης, επιζητούσε να δει τον Ιησού για να διαπιστώσει ποιος είναι, αλλά δεν μπορούσε, εξαιτίας τού πλήθους, καθώς ήταν κοντός στο ανάστημα. Και τρέχοντας μπροστά, ανέβηκε επάνω σε μια συκομουριά, ώστε να τον δει, επειδή επρόκειτο να περάσει από εκείνο τον δρόμο. Και όταν ο Ιησούς έφτασε εκεί, αφού κοίταξε ψηλά, τον είδε, και του είπε: «Ζακχαίε, κατέβα γρήγορα, επειδή σήμερα πρέπει να μείνω στο σπίτι σου». Και κατέβηκε αμέσως, και τον υποδέχθηκε με χαρά. Βλέποντάς το αυτό, όλοι γόγγυζαν, λέγοντας ότι μπήκε να καταλύσει σε άνθρωπο αμαρτωλό. Ο Ζακχαίος λοιπόν στάθηκε και είπε στον Κύριο: «Να, τα μισά από τα υπάρχοντά μου, Κύριε, τα δίνω στους φτωχούς, κι αν συκοφάντησα κάποιον σε κάτι, αποδίδω τετραπλάσια. Κι ο Ιησούς τού είπε ότι σήμερα έγινε σωτηρία στο σπίτι αυτό, καθόσον κι αυτός είναι γιος του Αβραάμ. Γιατί ο υιός του ανθρώπου ήρθε να ζητήσει και να σώσει αυτό που έχει χαθεί. Δόξα σοι, Κύριε.Μετά ο Ιερέας λέει την ευχή Κύριε Θεέ οικτίρμον και φιλάνθρωπε, εσύ που δέχεσαι τους μετανοημένους· που γνωρίζεις, Παντογνώστη, ότι από τη νεότητά της η ανθρώπινη διάνοια τείνει προς το κακό· που δεν επιθυμείς τον θάνατο του αμαρτωλού μέχρι να επιστρέψει και να ζήσει· που σαρκώθηκες για τη σωτηρία της ανθρωπότητας· που είπες: «Δεν ήρθα για να καλέσω δικαίους αλλά αμαρτωλούς στη μετάνοια»· που αναζήτησες το χαμένο πρόβατο και τη χαμένη δραχμή, ώσπου τα βρήκες· που είπες: «Όποιος έρχεται προς εμένα δεν τον βγάζω έξω»· που συγχώρησες τις αμαρτίες της πόρνης, η οποία μετανόησε με συντριβή· που χάρισες στον παράλυτο την άφεση των αμαρτιών και την αποκατάσταση της υγείας του, εσύ είπες: «Στον ουρανό θα υπάρξει περισσότερη χαρά για έναν αμαρτωλό που μετανοεί, παρά για ενενήντα εννέα δικαίους, που δεν έχουν ανάγκη από μετάνοια». Επίβλεψε, φιλεύσπλαχνε, ψηλά από τα άγια και επουράνια και κατοίκησε μέσα στον δούλο σου […], ο οποίος ομολογεί τις αμαρτίες του και σε πλησιάζει με πίστη και παρηγοριά. Συγχώρησε τις ανομίες του, είτε έγιναν με πράξη, είτε με τον λόγο, είτε με τη διάνοια· καθάρισέ τον από κάθε αμαρτία· φύλαξέ τον στον υπόλοιπο χρόνο της ζωής του, ώστε να πορεύεται σύμφωνα με τις εντολές σου, ώστε να μη δώσει και πάλι την ευκαιρία στον εχθρό να χαρεί με την πτώση του. Έτσι, θα δοξαστεί το άγιο όνομα του Κυρίου, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν.: ΕΥΧΗ ΤΡΙΤΗ Ανάβεται το τρίτο καντήλι και ο Ιερέας λέει: «Ελέησον ημάς …», το «Πάτερ ημών …», την ευχή των καρπών της γης, που συμπίπτει συνήθως ημερολογιακά με την τελευταία Παρασκευή της Σαρακοστής, κατά την οποία η Εκκλησία τελεί την ακολουθία του ευχελαίου για όλο τον λαό. Ο Ιερέας : Παρακαλέστε για τον αέρα του ουρανού και τους καρπούς της γης το έτος αυτό, ώστε να τα ευλογήσει ο Θεός. Ο Διάκονος : Παρακαλέστε για τον αέρα του ουρανού, τους καρπούς της γης, τα δέντρα, τα αμπέλια και κάθε καρποφόρο δέντρο σε όλη την οικουμένη, ώστε να τα ευλογήσει ο Κύριος και να συγχωρήσει τις αμαρτίες μας. Ο Λαός : Κύριε ελέησον. Κύριε ελέησον. Κύριε ελέησον., . Εάν γίνει το Ευχέλαιο σε άλλη ημέρα της χρονιάς, λέγεται τότε η ευχή των υδάτων ή η ευχή των καλλιεργιών. Ο ιερέας : καρπός της. Προετοίμασε τη γη, ώστε να καρποφορήσει και να θεριστεί. Καθοδήγησε και φρόντισε τη ζωή μας. Ευλόγησε με την αγαθότητά σου το στεφάνι δόξας του έτους αυτού για χάρη των πτωχών του λαού σου, των χηρών, των ορφανών, των ξένων και των προσηλύτων, και όλων εμάς που ελπίζουμε σε εσένα και επικαλούμαστε το άγιο όνομά σου. Διότι τα μάτια όλων προσβλέπουν σε εσένα, που τους δίνεις την τροφή τους στον κατάλληλο χρόνο. Δώσε μας, χάρη στην αγαθότητά σου, όλα τα αγαθά, εσύ που δίνεις τροφή σε κάθε άνθρωπο. Γέμισε τις καρδιές μας με χαρά και ευφροσύνη, ώστε, έχοντας πάντοτε κάθε αυτάρκεια σε κάθε τι, να περισσεύουμε σε κάθε αγαθό έργο. 12: 2813: 8 Προς Κορινθίους Α΄ Επιστολή (12:28 13:8) Άλλους μεν έβαλε ο Θεός στην Εκκλησία, πρώτον αποστόλους, δεύτερον προφήτες, τρίτον δασκάλους, έπειτα θαύματα, έπειτα χαρίσματα θεραπείας, βοήθεια, διακυβερνήσεις, γένη γλωσσών. Μήπως όλοι είναι απόστολοι; Μήπως όλοι είναι προφήτες; Μήπως όλοι είναι δάσκαλοι; Μήπως όλοι κάνουν θαύματα; Μήπως όλοι έχουν χαρίσματα θεραπειών; Μήπως όλοι μιλούν γλώσσες; Μήπως όλοι διερμηνεύουν; Να ζητάτε όμως με ζήλο τα μεγαλύτερα χαρίσματα. Επιπλέον, σας δείχνω έναν δρόμο που σε υπερβολικό βαθμό υπερέχει. Αν μιλάω τις γλώσσες των ανθρώπων και των αγγέλων αλλά δεν έχω αγάπη, έγινα χαλκός που βγάζει ήχους ή μουσικό όργανο που κραυγάζει πέρα από κάθε όριο. Και αν έχω προφητεία και γνωρίζω όλα τα μυστήρια και όλη τη γνώση, και αν έχω όλη την πίστη, ώστε να μετατοπίζω βουνά, αλλά δεν έχω αγάπη, δεν είμαι τίποτε. Και αν διανείμω όλα τα υπάρχοντά μου, και αν παραδώσω το σώμα μου για να καώ, αλλά δεν έχω αγάπη, τίποτε δεν ωφελούμαι. Η αγάπη μακροθυμεί, αγαθοποιεί· η αγάπη δεν φθονεί, η αγάπη δεν αυθαδιάζει, δεν υπερηφανεύεται, δεν φέρεται με απρέπεια, δεν ζητάει τα δικά της, δεν εξάπτεται, δεν σκέπτεται το κακό, δεν χαίρεται στην αδικία, χαίρεται όμως μαζί με την αλήθεια. Όλα τα σκεπάζει, όλα τα πιστεύει, όλα τα ελπίζει, όλα τα υπομένει. Η αγάπη ποτέ δεν χάνεται· τα άλλα, όμως, είτε προφητείες είναι, θα καταργηθούν· είτε γλώσσες, θα σταματήσουν· είτε γνώση, θα καταργηθεί. Η χάρη του Θεού Πατέρα ας έλθει σ’ εμάς. Αμήν. 37: 2,1 Λέγεται το Τρισάγιο, η ευχή του Ευαγγελίου και ο ψαλμός. Κύριε, μη με ελέγξεις με τον θυμό σου, ούτε να με παιδαγωγήσεις με την οργή σου. Γιατί τα βέλη σου καρφώθηκαν βαθιά μέσα μου, και τοποθέτησες το χέρι σου εντός μου. Αλληλούια.10: 18 Ευαγγέλιο κατά Ματθαίον (9:18) Αφού προσκάλεσε ο Ιησούς τους δώδεκα μαθητές του, τους έδωσε εξουσία ενάντια στα ακάθαρτα πνεύματα, ώστε να τα βγάζουν και να θεραπεύουν κάθε νόσο και κάθε ασθένεια. Τα ονόματα λοιπόν των δώδεκα αποστόλων είναι αυτά: πρώτος, ο Σίμων, που λέγεται και Πέτρος, και ο αδελφός του ο Ανδρέας· ο Ιάκωβος ο γιος του Ζεβεδαίου και ο αδελφός του, ο Ιωάννης· ο Φίλιππος και ο Βαρθολομαίος· ο Θωμάς και ο Ματθαίος ο τελώνης· ο Ιάκωβος ο γιος του Αλφαίου και ο Λεββαίος, ο οποίος ονομάστηκε και Θαδδαίος· ο Σίμων ο Κανανίτης και ο Ιούδας ο Ισκαριώτης, ο οποίος και τον παρέδωσε. Αυτούς τους δώδεκα τους απέστειλε ο Ιησούς και τους παρήγγειλε, λέγοντας: «Σε δρόμο εθνών μην πάτε, και σε πόλη Σαμαρειτών μην μπείτε· αλλά καλύτερα να πάτε προς τα χαμένα πρόβατα του οίκου Ισραήλ. Πηγαίνοντας, να κηρύσσετε λέγοντας ότι έχει πλησιάσει η βασιλεία των ουρανών. Να θεραπεύετε τους ασθενείς, να καθαρίζετε τους λεπρούς, να ανασταίνετε τους νεκρούς, να βγάζετε τα δαιμόνια· δωρεάν πήρατε, δωρεάν δώστε. Δόξα σοι, Κύριε.: Μετά ο Ιερέας λέει την ευχή: Ευλογητός είσαι, Δέσποτα Κύριε Θεέ μας Πανάγαθε, ιατρέ των ψυχών μας· με τις πληγές σου θεραπευτήκαμε. Ποιμένα που αναζήτησες το χαμένο πρόβατο· που ενισχύεις τους ολιγοψύχους· που θεράπευσες την πεθερά του Σίμωνα από την επήρεια του μεγάλου πυρετού, και την γυναίκα που αιμορραγούσε, από τις παλιές της αρρώστιες· που απελευθέρωσες την κόρη της Χαναναίας από το ακάθαρτο πνεύμα· που χορήγησες στον παράλυτο την άφεση των αμαρτιών· που συγχώρησες τις ανομίες της πόρνης· που δικαίωσες τον τελώνη· που δέχτηκες την ομολογία του ληστή στο τέλος της ζωής του και του χάρισες τον παράδεισο· που σήκωσες τις αμαρτίες του κόσμου· που καρφώθηκες πάνω στον Σταυρό με τη θέλησή σου. Σε παρακαλούμε, σου ζητούμε, σε ικετεύουμε και σου κράζουμε, ώστε να συγχωρήσεις τον δούλο σου […]. Συγχώρησε και τα δικά μας ανομήματα, που έγιναν με τη διάνοια ή με πράξεις, είτε αυτά έγιναν εν γνώσει μας είτε από άγνοια, είτε κατά τη διάρκεια της νύχτας είτε κατά τη διάρκεια της ημέρας, είτε προέρχονται από εμάς είτε από άλλους, είτε τις συνειδητοποιούμε είτε όχι, είτε είναι από κινήσεις του πνεύματος είτε από κινήσεις της σάρκας· διότι είσαι αγαθός και φιλάνθρωπος Θεός. Καθάρισέ μας από όλες τις αμαρτίες μας· οδήγησέ μας και βοήθησέ μας ώστε να πορευόμαστε στον δρόμο της αιώνιας ζωής και όχι στον δρόμο του αιώνιου θανάτου. Ναι, Κύριε, συγχώρησε όλα τα ανομήματα του δούλου σου [...], γέμισε το στόμα του με τη δοξολογία σου και καθοδήγησέ τον στο να πράττει τις εντολές σου· κάνε τα πόδια του έτοιμα στο να βαδίζουν την οδό της σωτηρίας και οχύρωσε τις αισθήσεις και τις σκέψεις του με τη δύναμή σου. Εσύ, Κύριε, μας είπες μέσω των αγίων σου αποστόλων: «Ό,τι τυχόν δέσετε επάνω στη γη, θα είναι δεμένο στους ουρανούς· και ό,τι τυχόν λύσετε επάνω στη γη, θα είναι λυμένο στους ουρανούς». Επίσης είπες: «Σε όποιον συγχωρήσετε τις αμαρτίες, θα συγχωρηθούν». Όπως άκουσες τη θλιμμένη ψυχή του Ιεζεκιήλ κατά την ώρα του θανάτου του και δεν τον απέρριψες και δεν απέστρεψες το πρόσωπό σου από το αίτημά του, έτσι άκουσε κι εμένα, τον πτωχό δούλο σου, κατά την παρούσα ώρα και ελέησε τον δούλο σου […]· αν οι αμαρτίες του είναι πολλές, εσύ διέταξες την εβδομηκοντάκις επτά συγχώρεση. Σ’ εσένα αναπέμπουμε την ευχαρίστηση για τα ελέη σου και τη μεγαλειότητά σου, και σου αξίζει η δόξα μαζί με τον άναρχο αγαθό Πατέρα σου και το ζωοποιό Άγιό σου Πνεύμα, νυν και αεί και εις τους αιώνας των αιώνων. Αμήν.</p>

	<p>ΕΥΧΗ ΤΕΤΑΡΤΗ  : Ανάβεται το τέταρτο καντήλι και ο Ιερέας λέει: «Ελέησον ημάς …», «Πάτερ ημών ..», και ακολούθως:. Η ευχή του βασιλέα Και πάλι ας παρακαλέσουμε τον Παντοκράτορα Θεό, τον Πατέρα του Θεού και Σωτήρα μας Ιησού Χριστού. Σου ζητούμε και σε παρακαλούμε, φιλάνθρωπε Κύριε, να θυμηθείς τον βασιλέα της γης […]. Ο Διάκονος: Παρακαλέστε ώστε να μας χορηγήσει ο Χριστός ο Θεός μας το έλεος και τους οικτιρμούς του ενώπιον των τιμημένων βασιλέων, και να κάνει τις καρδιές τους εύσπλαχνες και έτοιμες πάντοτε σε κάθε αγαθό. Ο Λαός : Κύριε ελέησον. Ο Ιερέας : Φύλαξέ τον εν ειρήνη, δικαιοσύνη και δυνάμει, και κάνε ώστε να υποτάσσονται σε Αυτόν όλα τα έθνη που μας πολεμούν για να μας πάρουν τον πλούτο. Βάλε μέσα στην καρδιά του την ειρήνη της μόνης αγίας, καθολικής και αποστολικής Εκκλησίας. Κάνε ώστε να λογίζεται για εμάς την ειρήνη και να μελετά εν ειρήνη το άγιο όνομά σου, ώστε να βιώσουμε και εμείς ειρηνικά και να κατοικήσουμε μαζί στη γη με ευσέβεια και αγνότητα.8: 14-21 Προς Ρωμαίους Επιστολή (8:14-21) Όσοι οδηγούνται από το Πνεύμα τού Θεού, αυτοί είναι γιοι του Θεού. Γιατί δεν λάβατε πνεύμα δουλείας, ώστε πάλι να φοβάστε, αλλά λάβατε πνεύμα υιοθεσίας, με το οποίο κράζουμε: «Αββά, Πατέρα». Το ίδιο το Πνεύμα δίνει μαρτυρία, μαζί με το πνεύμα μας, ότι είμαστε παιδιά του Θεού. Και αν είμαστε παιδιά, είμαστε και κληρονόμοι· κληρονόμοι μεν του Θεού, συγκληρονόμοι δε του Χριστού, αν συμπάσχουμε, για να γίνουμε και συμμέτοχοι της δόξας του. Θεωρώ λοιπόν ότι τα παθήματα του παρόντα καιρού δεν είναι άξια να συγκριθούν με τη δόξα που πρόκειται να αποκαλυφθεί σ’ εμάς. Διότι η μεγάλη προσδοκία της κτίσης προσμένει τη φανέρωση των παιδιών του Θεού. Γιατί η φύση υποτάχθηκε στη ματαιότητα, όχι θεληματικά, αλλά εξαιτίας εκείνου που την υπέταξε, με την ελπίδα ότι και η ίδια η κτίση θα ελευθερωθεί από τη δουλεία τής φθοράς και θα μεταβεί στην ελευθερία της δόξας των παιδιών του Θεού. Η χάρη του Θεού Πατέρα ας έλθει σ’ εμάς. Αμήν. 50: 2,1 Λέγεται το Τρισάγιο, η ευχή του Ευαγγελίου και ο ψαλμός.50: 2,1 Ψαλμός 50:12 Ελέησέ με, Θεέ, σύμφωνα με το μεγάλο σου έλεος, και σύμφωνα με το πλήθος των οικτιρμών σου εξάλειψε τα ανομήματά μου. Ακόμη, πλύνε με από την ανομία μου, και από την αμαρτία μου καθάρισέ με. Αλληλούια.10: 19 Ευαγγέλιο κατά Λουκάν (10:19 Μετά απ’ αυτά, ο Κύριος όρισε και άλλους εβδομήντα, και τους έστειλε ανά δύο πριν απ’ αυτόν σε κάθε πόλη και τόπο όπου επρόκειτο αυτός να πάει. Τους έλεγε λοιπόν: «Ο μεν θερισμός είναι πολύς, οι εργάτες όμως λίγοι· παρακαλέστε λοιπόν τον Κύριο του θερισμού να αναδείξει εργάτες για τον θερισμό του. Πηγαίνετε. Να, εγώ σας στέλνω σαν αρνιά ανάμεσα σε λύκους. Να μην κρατάτε βαλάντιο ούτε ταγάρι ούτε υποδήματα· και μη χαιρετήσετε στον δρόμο κανέναν. Και σ’ όποιο σπίτι μπαίνετε μέσα, πρώτα να λέτε: ‘‘Ειρήνη στο σπίτι αυτό’’. Και αν μεν υπάρχει εκεί υιός ειρήνης, η ειρήνη σας θα αναπαυθεί επάνω του· αλλιώς, η ειρήνη θα επιστρέψει σε σας. Στο σπίτι αυτό λοιπόν να μένετε, τρώγοντας και πίνοντας αυτά που σας δίνονται απ’ αυτούς· γιατί ο εργάτης είναι άξιος του μισθού του. Να μην πηγαίνετε από σπίτι σε σπίτι. Και μέσα σε όποια πόλη μπαίνετε και σας δέχονται, να τρώτε αυτά που σας παραθέτουν, και να θεραπεύετε τους ασθενείς που είναι σ’ αυτή, και να τους λέτε: ‘‘Πλησίασε σ’ εσάς η βασιλεία τού Θεού’’». Δόξα σοι, Κύριε. : Μετά ο Ιερέας λέει την ευχή: Εσύ, Κύριε, που διαπαιδαγωγείς και θεραπεύεις· που ανορθώνεις από το χώμα τον πτωχό και βγάζεις από τη δύσοσμη βρωμιά τον πένητα· που είσαι πατέρας των ορφανών και δικαστής υπέρ των χηρών, λιμάνι για όσους βρίσκονται στη θαλασσοταραχή, γιατρός για τους ασθενείς· εσύ αναλαμβάνεις τις αρρώστιες και τις αμαρτίες μας μαζί, σπεύδεις στη βοήθεια και είσαι αργός στην τιμωρία, εσύ που φύσηξες στο πρόσωπο των αποστόλων και τους είπες: «Λάβετε το Άγιο Πνεύμα· εάν συγχωρήσετε τις αμαρτίες των άλλων, θα σας συγχωρηθούν κι εσάς οι δικές σας». Εσύ που δέχεσαι τη μετάνοια των αμαρτωλών και είσαι ο γιατρός όλων των ασθενειών, εξαιτίας της ταπεινότητας του δούλου σου […] και της δεήσεως εμού του αναξίου, που λειτουργώ με τη χάρη σου την ιερωσύνη στον άγιό σου τόπο, που αξιώθηκα με τη χάρη σου να διακονώ τα άγιά σου μυστήρια, να προσφέρω προσευχές και θυσίες για τη συγχώρηση των αμαρτιών του λαού σου και να μεσολαβώ, ώστε να σε πλησιάζουν τα λογικά πρόβατά σου, πανάγαθε ποιμένα· έτσι, δέξου τη δέησή μου για τον δούλο σου [...]· στείλε του γρήγορα τη θεραπεία· συγχώρησέ του τις αμαρτίες και χάρισέ του την υγεία σε όλο το σώμα και σε όλα τα όργανά του· ανακούφισέ τον από κάθε αρρώστια και θεράπευσε όλους τους σωματικούς του πόνους· απομάκρυνε από αυτόν τις δυσκολίες και τις θλίψεις, Κύριε, καθώς δεν ελπίζουμε σε κανέναν άλλον εκτός από εσένα. Επειδή ανήγγειλες στους μαθητές του Ιωάννη και τους είπες: «Πηγαίνετε και διηγηθείτε στον Ιωάννη αυτά που είδατε και ακούσατε: Τυφλοί ξαναβλέπουν, ανάπηροι περπατούν, λεπροί καθαρίζονται, κουφοί μπορούν και ακούν, νεκροί ανασταίνονται, πτωχοί ακούν χαρμόσυνο μήνυμα. Είναι μακάριος εκείνος που η πίστη του σε μένα δεν θα κλονιστεί από αμφιβολία»· για όλα αυτά, δεν αμφιβάλλουμε για τη δύναμη της θεότητάς σου, Χριστέ Υιέ μονογενή, αμνέ του Θεού, που σηκώνεις τις αμαρτίες του κόσμου. Θυμήσου τα ελέη σου και τους οικτιρμούς σου, που από την αρχή της Δημιουργίας μας χορηγείς. Η διάνοια του ανθρώπου τείνει προς το κακό από τη νεότητά του. Ακόμη, δεν υπάρχει άνθρωπος αναμάρτητος έστω κι αν ήταν η ζωή του μία μόνο ημέρα επί της γης. Αν, Κύριε, διαπιστώσεις ανομίες, ποιος θα μπορέσει να σταθεί; Κοντά σου όμως υπάρχει συγχώρηση. Και εάν κρίνεις, Κύριε, ποιος θα μπορέσει να διαμαρτυρηθεί; Διότι κάθε στόμα θα κλείσει και δεν θα μπορεί να μιλήσει. Θεέ, μη θυμηθείς τις αμαρτίες της άγνοιάς μου. Εσύ είσαι το καταφύγιο των μετανοούντων, η ελπίδα για όσους δεν έχουν ελπίδα, και η ανάπαυση των κοπιώντων. Σου αναπέμπουμε τη δόξα, την τιμή και την προσκύνηση μαζί με τον Πανάγαθο Πατέρα σου και το ζωοποιό Άγιο Πνεύμα σου, νυν και αεί και εις τους αιώνας των αιώνων. Αμήν.</p>

	<p>ΕΥΧΗ ΠΕΜΠΤΗ ...Ανάβεται το πέμπτο καντήλι και ο Ιερέας λέει: «Ελέησον ημάς …», «Πάτερ ημών …», και ακολούθως: Και πάλι ας παρακαλέσουμε τον Θεό τον Παντοκράτορα, τον Πατέρα Θεό και τον Σωτήρα μας Ιησού Χριστό. Σου ζητούμε και σε παρακαλούμε, φιλάνθρωπε, να θυμηθείς τις ψυχές των δούλων σου που κοιμήθηκαν, τους πατέρες και αδελφούς μας. Ο Διάκονος: Παρακαλέστε για τους πατέρες και αδελφούς μας οι οποίοι κοιμήθηκαν μέσα στην πίστη του Χριστού από την αρχή, για τους άγιους πατέρες μας τους αρχιεπισκόπους, τους επισκόπους, τους πρεσβυτέρους, τους ιερείς, τους διακόνους, τους μοναχούς, τους λαϊκούς, και για την ανάπαυση όλων των χριστιανών, ώστε να αναπαύσει τις ψυχές τους ο Χριστός Θεός μας στον Παράδεισο της τρυφής, και εμάς με τη σειρά μας ας μας ελεήσει και ας συγχωρήσει τις αμαρτίες μας. Ο Λαός : Κύριε ελέησον. Ο Ιερέας : Κύριε, ανάπαυσε τις ψυχές όλων στην αγκαλιά του Αβραάμ, του Ισαάκ, του Ιακώβ. Φρόντισέ τους σε βοσκές χλοερές και σε νερά ανάπαυσης στον Παράδεισο της τρυφής, στον τόπο από τον οποίο έφυγαν ο θυμός, η λύπη και ο στεναγμός, στο φως των αγίων σου. Ανάστησε τις σάρκες τους την ημέρα που όρισες σύμφωνα με τις αληθινές σου αδιάψευστες επαγγελίες. Τα αγαθά των επαγγελιών σου, τα οποία δεν τα έχουν δει μάτια ούτε τα έχουν ακούσει αυτιά και δεν έχουν περάσει από καρδιά ανθρώπου, τα ετοίμασες γι’ αυτούς που αγαπούν το άγιο όνομά σου, διότι δεν πρόκειται για θάνατο των δούλων σου, αλλά για μετακίνηση, ακόμη κι αν αμέλησαν σε κάτι ως άνθρωποι, που είναι ντυμένοι με σάρκα και κατοικούν σε αυτό τον κόσμο. Εσύ, ως αγαθός και φιλάνθρωπος, ανάπαυσε και συγχώρεσε τους χριστιανούς δούλους σου σε ολόκληρη την οικουμένη, από την Ανατολή εώς τη Δύση και από τον Βορρά εώς τον Νότο, τον καθένα και την καθεμία με το όνομά τους, διότι κανένας δεν είναι άμεμπτος, έστω κι αν είναι η ζωή του μία ημέρα πάνω στη γη. Αυτούς των οποίων πήρες τις ψυχές ανάπαυσέ τους και ας αξιωθούν τη Βασιλεία των Ουρανών. Και εμάς με τη σειρά μας, χάρισέ μας τη χριστιανική τελειότητα που αρμόζει μπροστά σου. Δώσε σε αυτούς, και μαζί με αυτούς και σε εμάς, χώρο και τόπο με όλους τους αγίους σου. Ο Λαός : Κύριε ελέησον. 2: 1620 Προς Γαλάτας Επιστολή (2:1620) Γνωρίζοντας ότι δεν δικαιώνεται ο άνθρωπος με τα έργα του νόμου, παρά μόνο διά της πίστεως στον Ιησού Χριστό, πιστέψαμε κι εμείς στον Ιησού Χριστό, ώστε να ανακηρυχθούμε δίκαιοι από την πίστη στον Χριστό, και όχι από τα έργα του νόμου, επειδή κανείς άνθρωπος δεν θα ανακηρυχθεί δίκαιος από τα έργα του νόμου. Αλλά αν, ζητώντας να ανακηρυχθούμε δίκαιοι με τον Χριστό, βρεθήκαμε κι εμείς αμαρτωλοί, επομένως ο Χριστός είναι υπηρέτης τής αμαρτίας; Μη γένοιτο. Γιατί, αν οικοδομώ ξανά όσα κατέστρεψα, αποδεικνύω τον εαυτό μου παραβάτη. Διότι εγώ πέθανα για τον νόμο διά του νόμου, ώστε να ζήσω με τον Θεό. Έχω σταυρωθεί μαζί με τον Χριστό· δεν ζω πλέον εγώ, αλλά ο Χριστός ζει μέσα μου· ό,τι όμως τώρα ζω με τη σάρκα, το ζω με την πίστη στον Υιό του Θεού, ο οποίος με αγάπησε και παρέδωσε τον εαυτό του για χάρη μου. Η χάρη του Θεού Πατέρα ας έλθει σ’ εμάς. Αμήν. Λέγεται το Τρισάγιο, η ευχή του Ευαγγελίου και ο ψαλμός.41 :7 Ψαλμός 142:7 Βγάλε την ψυχή μου από τη φυλακή, για να δοξολογώ το όνομά σου. Οι δίκαιοι θα με περικυκλώσουν, όταν με ανταμείψεις. Αλληλούια.14: 119 Ευαγγέλιο κατά Ιωάννην (14:119) Ας μην ταράζεται η καρδιά σας· να πιστεύετε στον Θεό, και σ’ εμένα να πιστεύετε. Στο σπίτι του Πατέρα μου υπάρχουν πολλά οικήματα· αλλιώς, θα σας έλεγα ότι πηγαίνω να σας ετοιμάσω τόπο. Και αφού πάω και σας ετοιμάσω τόπο, έρχομαι πάλι, και θα σας παραλάβω κοντά σ’ εμένα, για να είστε κι εσείς όπου είμαι εγώ. Και πού εγώ πηγαίνω γνωρίζετε, και τον δρόμο γνωρίζετε. Του λέει ο Θωμάς: «Κύριε, δεν γνωρίζουμε πού πηγαίνεις, και πώς μπορούμε να γνωρίζουμε τον δρόμο;» Του λέει ο Ιησούς: «Εγώ είμαι ο δρόμος και η αλήθεια και η ζωή· κανείς δεν έρχεται στον Πατέρα, παρά μόνο δι’ εμού. Αν γνωρίζατε εμένα, θα γνωρίζατε και τον Πατέρα μου. Από τώρα τον γνωρίζετε και τον έχετε δει». Του λέει ο Φίλιππος: «Κύριε, δείξε μας τον Πατέρα, και μας αρκεί». Του λέει ο Ιησούς: «Τόσον καιρό είμαι μαζί σας, και δεν με έχεις γνωρίσει, Φίλιππε; Όποιος έχει δει εμένα, έχει δει τον Πατέρα· και πώς εσύ λες: ‘‘Δείξε μας τον Πατέρα’’; Δεν πιστεύεις ότι εγώ είμαι μέσα στον Πατέρα, και ο Πατέρας μέσα σ’ εμένα; Τα λόγια που εγώ σας λέω δεν τα λέω από τον εαυτό μου· αλλά ο Πατέρας, που μένει μέσα μου, αυτός εκτελεί τα έργα. Να με πιστεύετε ότι εγώ είμαι μέσα στον Πατέρα και ο Πατέρας είναι μέσα σ’ εμένα· αλλιώς, εξαιτίας αυτών των έργων, πιστεύετε σ’ εμένα. Σας διαβεβαιώνω απόλυτα ότι όποιος πιστεύει σ’ εμένα, τα έργα που εγώ κάνω θα κάνει κι εκείνος, και μεγαλύτερα απ’ αυτά θα κάνει, γιατί εγώ πηγαίνω προς τον Πατέρα μου. Και ό,τι αν ζητήσετε στο όνομά μου, θα το κάνω για να δοξαστεί ο Πατέρας με τον Υιό. Αν ζητήσετε κάτι στο όνομά μου, εγώ θα το κάνω. Αν με αγαπάτε, τηρήστε τις εντολές μου. Και εγώ θα παρακαλέσω τον Πατέρα και θα σας δώσει άλλον Παράκλητο, για να μένει μαζί σας εις τον αιώνα, το Πνεύμα της αληθείας, το οποίο ο κόσμος δεν μπορεί να λάβει, επειδή δεν το βλέπει ούτε το γνωρίζει· εσείς όμως το γνωρίζετε, επειδή μένει μαζί σας και θα είναι μέσα σας. Δεν θα σας αφήσω ορφανούς, έρχομαι σ’ εσάς. Λίγο ακόμα, και ο κόσμος δεν με βλέπει πλέον, εσείς όμως με βλέπετε, επειδή εγώ ζω κι εσείς θα ζείτε». Δόξα σοι, Κύριε.: Μετά ο Ιερέας λέει την ευχή: Σε ευχαριστούμε, Κύριε των δυνάμεων, για όλα όσα έκανες, διότι με το έλεός σου οικονόμησες τη ζωή μας. Εσύ που είσαι ο παιδαγωγός και ο θεραπευτής, θεράπευσε, Κύριε, τον/την δούλο/η σου [...] από τις ασθένειές του/της και σώσε τον/την από κάθε κακό. Ανάστησέ τον, ώστε να ομολογεί το έλεός σου και να σε δοξάζει μαζί με τον λαό σου στην Εκκλησία σου όλες τις ημέρες της ζωής του/της, με τη χάρη, τους οικτιρμούς και τη φιλανθρωπία του μονογενούς σου Υιού, του Ιησού Χριστού, στον οποίο αξίζει η δόξα μαζί με τον άναρχο αγαθό Πατέρα και το ζωοποιό Άγιο Πνεύμα, νυν και αεί και εις τους αιώνας των αιώνων. Αμήν.</p>


	<p>ΕΥΧΗ ΕΚΤΗ ...: Ανάβεται το έκτο καντήλι και ο Ιερέας λέει: «Ελέησον ημάς …», «Πάτερ ημών …», και ακολούθως: Και πάλι ας παρακαλέσουμε τον Θεό τον Παντοκράτορα, τον Πατέρα Θεό και τον Σωτήρα μας Ιησού Χριστό. Σου ζητούμε και σε παρακαλούμε, φιλάνθρωπε, να θυμηθείς, Κύριε, τις θυσίες, τις προσφορές, τις ευχαριστίες και αυτούς που τις πρόσφεραν. Ο Διάκονος : Παρακαλέστε γι’ αυτούς που φροντίζουν για τις θυσίες, τις προσφορές, τις απαρχές, το λάδι, το λιβάνι, τα καλύμματα, τα βιβλία, τα δισκοπότηρα, το θυσιαστήριο, για να τους ανταμείψει ο Θεός στην ουράνια Ιερουσαλήμ και να μας συγχωρήσει τις αμαρτίες μας. Ο Λαός : Κύριε ελέησον. Ο Ιερέας : Δέξου αυτές (τις προσφορές) στο άγιο λογικό θυσιαστήριό σου ως οσμή ευωδίας που ανεβαίνει στη μεγαλειότητά σου στους ουρανούς με τη διακονία των λειτουργών αγγέλων σου και των αγίων αρχαγγέλων σου. Και όπως δέχτηκες τις προσφορές του δίκαιου Άβελ και τη θυσία του πατέρα μας Αβραάμ και τα λεπτά της χήρας, το ίδιο, Κύριε, δέξου τις προσφορές των δούλων σου, εκείνων που πρόσφεραν πολλά και εκείνων που πρόσφεραν λίγα, φανερά και κρυφά. Και δέξου εκείνους που θέλουν να σου προσφέρουν αλλά δεν έχουν, και εκείνους που σου πρόσφεραν για την παρούσα ημέρα τα δώρα αυτά. Δώσε τους αντί των φθαρτών τα άφθαρτα, αντί των γήινων τα ουράνια, αντί των πρόσκαιρων τα αιώνια. Τα σπίτια τους και τις αποθήκες τους γέμισά τα με τα αγαθά σου. Περιτείχισέ τους με τη δύναμη των αγαθών αρχαγγέλων. Και όπως θυμήθηκαν το άγιο όνομά σου πάνω στη γη, θυμήσου τους και εσύ στη Βασιλεία σου, και μην τους εγκαταλείψεις στον παρόντα αιώνα. Ο Λαός : Κύριε ελέησον.3: 1217 Προς Κολοσσαείς Επιστολή (3:1217) Ως εκλεκτοί του Θεού, άγιοι και αγαπημένοι, ντυθείτε με σπλάχνα οικτιρμού, καλοσύνη, ταπεινοφροσύνη, πραότητα, μακροθυμία, υποφέροντας ο ένας τον άλλον και συγχωρώντας ο ένας τον άλλον, αν κανείς έχει παράπονο· όπως και ο Χριστός σας συγχώρησε, έτσι κι εσείς. Και μαζί με όλα αυτά, ντυθείτε την αγάπη, που είναι ο σύνδεσμος της τελειότητας. Και η ειρήνη του Θεού ας κυβερνά τις καρδιές σας, στην οποία ειρήνη προσκληθήκατε με ένα σώμα και ας γίνεστε ευγνώμονες. Ο λόγος του Χριστού ας κατοικεί μέσα σας πλούσια, διδάσκοντας και νουθετώντας με κάθε σοφία ο ένας τον άλλον, με ψαλμούς και ύμνους και πνευματικές ωδές, ψάλλοντας με χάρη για τον Κύριο στις καρδιέςσας. Οτιδήποτε κι αν κάνετε, με λόγο ή με έργο, όλα να τα κάνετε στο όνομα του Κυρίου Ιησού, ευχαριστώντας δι’ αυτού τον Θεό και Πατέρα. Η χάρη του Θεού Πατέρα ας έλθει σ’ εμάς. Αμήν. .Λέγεται το Τρισάγιο, η ευχή του Ευαγγελίου και ο ψαλμός.4: 1 Ψαλμός 4:2 Όταν σε επικαλούμαι, με εισακούς, Θεέ της δικαιοσύνης μου· στη θλίψη μου με ανακούφησες. Ελέησέ με και εισάκουσε την προσευχή μου.Αλληλούια.7: 36 - 50 Ευαγγέλιο κατά Λουκάν (7:36 - 50) Ένας από τους Φαρισαίους παρακαλούσε τον Ιησού να φάει μαζί του· και, αφού μπήκε στο σπίτι του Φαρισαίου, κάθησε στο τραπέζι. Ξαφνικά, μια γυναίκα αμαρτωλή στην πόλη εκείνη, μαθαίνοντας ότι κάθεται στο τραπέζι στο σπίτι τού Φαρισαίου, έφερε αλάβαστρο με μύρο και, αφού στάθηκε πίσω, κοντά στα πόδια του, κλαίγοντας, άρχισε να βρέχει τα πόδια του με δάκρυα, και τα σκούπιζε με τις τρίχες τού κεφαλιού της, και καταφιλούσε τα πόδια του, και τα άλειφε με το μύρο. Βλέποντας αυτά ο Φαρισαίος, αυτός που τον είχε καλέσει, είπε μέσα του: «Αυτός, αν ήταν προφήτης, θα γνώριζε ποια και τι λογής είναι η γυναίκα που τον αγγίζει, ότι είναι αμαρτωλή». Και ο Ιησούς τού αποκρίθηκε και του είπε: «Σίμων, έχω να σου πω κάτι». Και εκείνος λέει: «Δάσκαλε, πες μου». «Κάποιος δανειστής είχε δύο χρεωφειλέτες· ο ένας χρωστούσε πεντακόσια δηνάρια, ενώ ο άλλος πενήντα. Επειδή δεν είχαν να τα επιστρέψουν, τα χάρισε και στους δύο. Πες μου λοιπόν, ποιος από αυτούς θα τον αγαπήσει περισσότερο;» Ο Σίμων αποκρίθηκε και είπε: «Νομίζω ότι εκείνος στον οποίο χάρισε το περισσότερο». Και εκείνος του είπε: «Σωστά έκρινες». Και αφού στράφηκε στη γυναίκα, είπε στον Σίμωνα: «Βλέπεις αυτήν εδώ τη γυναίκα; Μπήκα στο σπίτι σου, και νερό για τα πόδια δεν μου έδωσες· αυτή όμως με τα δάκρυά της έβρεξε τα πόδια μου και τα σκούπισε με τις τρίχες του κεφαλιού της. Φίλημα δεν μου έδωσες· αυτή όμως, από τη στιγμή που μπήκα μέσα, δεν σταμάτησε να καταφιλεί τα πόδια μου. Δεν άλειψες με λάδι το κεφάλι μου· αυτή όμως άλειψε τα πόδια μου με μύρο. Γι’ αυτό, σου λέω, συγχωρούνται οι πολλές της αμαρτίες, επειδή αγάπησε πολύ· σε όποιον όμως λίγο συγχωρείται, λίγο αγαπάει». Και της είπε: «Οι αμαρτίες σου είναι συγχωρημένες». Και οι συγκαθήμενοι στο τραπέζι άρχισαν να λένε μέσα τους: «Ποιος είναι αυτός που συγχωρεί αμαρτίες;» Και είπε στη γυναίκα: «Η πίστη σου σε έχει σώσει· πήγαινε στην ειρήνη». Δόξα σοι, Κύριε.: Μετά ο Ιερέας λέει την ευχή: Κύριε των δυνάμεων, Θεέ των πνευμάτων και των σωμάτων, Θεέ κάθε παρηγοριάς, βασιλέα των βασιλέων, που ακούς όλους όσους σου κράζουν ζητώντας τη βοήθειά σου, εμείς οι δούλοι σου σε παρακαλούμε να θυμηθείς τον/την δούλο/η σου [...] με το ανεξάντλητο έλεός σου· επισκέψου τον με τη σωτηρία σου, απομάκρυνε από αυτόν κάθε αρρώστια· ανάστησέ τον από το κρεβάτι της αρρώστιας του· χάρισέ τον στην Εκκλησία σου να είναι με ψυχική, σωματική και πνευματική υγεία. Ανάστησέ τον ώστε να διαλαλεί τη δόξα και τη φιλανθρωπία του μονογενούς σου Υιού, μαζί με τον οποίο είσαι ευλογημένος Εσύ και το ζωοποιό Άγιο Πνεύμα, νυν και αεί και εις τους αιώνας των αιώνων. Αμήν.</p>

	<p>ΕΥΧΗ ΕΒΔΟΜΗ ... :. Ανάβεται το έβδομο καντήλι και ο Ιερέας λέει: «Ελέησον ημάς …», «Πάτερ ημών …», και ακολούθως: Και πάλι ας παρακαλέσουμε Παντοκράτορα Θεό, τον Πατέρα τού Θεού και Σωτήρα μας Ιησού Χριστού. Σου ζητούμε και σε παρακαλούμε, φιλάνθρωπε· θυμήσου, Κύριε, τις θυσίες, τις προσφορές και όσους σου τις προσέφεραν· τους κατηχουμένους του λαού σου ελέησέ τους και στερέωσέ τους στην ορθή σου πίστη. Ο Διάκονος : Παρακαλέστε υπέρ των κατηχουμένων, ώστε να τους ελεήσει ο Θεός και να τους στερεώσει μέχρι την τελευταία πνοή, και να συγχωρήσει τις αμαρτίες μας. Ο Λαός : Κύριε ελέησον. Ο Ιερέας : Και όλα τα κατάλοιπα της ειδωλολατρείας απομάκρυνέ τα από τις καρδιές μας. Σταθεροποίησε στις καρδιές μας το νόμο σου, τις εντολές σου, τα δικαιώματά σου και τις άγιες διαταγές σου. Δώσε τους να καταλάβουν τα λόγια με τα οποία κηρύχτηκαν, ώστε στο πλήρωμα του χρόνου να δεχτούν την παλλιγενεσία για τη συγχώρηση των αμαρτιών. Κάνε τους ναό για το άγιο σου Πνεύμα. Με τη χάρη και τον οίκτο.</p>

	<p>6: 1018 Προς Εφεσίους Επιστολή (6:1018) Εις το εξής, αδελφοί μου, να ενδυναμώνεστε με τον Κύριο και με την κυριαρχική εξουσία της δύναμής του. Ντυθείτε την πανοπλία του Θεού, για να μπορείτε να σταθείτε ενάντια στις μεθοδείες του διαβόλου· γιατί η πάλη μας δεν είναι ενάντια σε αίμα και σάρκα, αλλά ενάντια στις αρχές, στις εξουσίες, στους κοσμοκράτορες του σκότους του αιώνα αυτού, στα πνεύματα της πονηρίας στα επουράνια. Γι’ αυτό, πάρτε στα χέρια σας την πανοπλία του Θεού, για να μπορέσετε να αντισταθείτε κατά την πονηρή ημέρα και, αφού υποτάξετε τα πάντα, να σταθείτε όρθιοι. Σταθείτε λοιπόν περιζωσμένοι στην οσφύ σας την αλήθεια και ντυμένοι τον θώρακα της δικαιοσύνης και έχοντας φορέσει τα υποδήματα στα πόδια με την ετοιμασία του ευαγγελίου της ειρήνης· και πάνω απ’ όλα, πάρτε στα χέρια σας την ασπίδα τής πίστης, με την οποία θα μπορέσετε να σβήσετε όλα τα πυρωμένα βέλη του πονηρού· και δεχθείτε την περικεφαλαία της σωτηρίας και τη μάχαιρα του Πνεύματος, που είναι ο λόγος του Θεού, προσευχόμενοι σε κάθε καιρό, με κάθε προσευχή και δέηση εν Πνεύματι. Η χάρη του Θεού Πατέρα ας έλθει σ’ εμάς. Αμήν. Λέγεται το Τρισάγιο, η ευχή του Ευαγγελίου και ο ψαλμός.24: 18,27 Ψαλμός 25:18,20 Δες την κατάπτωση και τον κόπο μου, και συγχώρεσε όλες τις αμαρτίες μου. Φύλαξε την ψυχή μου, και σώσε με· ας μην ντροπιαστώ, αφού σ’ εσένα έχω την ελπίδα μου. Αλληλούια.6: 1418 Ευαγγέλιο κατά Ματθαίον (6:1418) Αν συγχωρήσετε στους ανθρώπους τα πταίσματά τους, θα σας συγχωρήσει και τα δικά σας ο ουράνιος Πατέρας σας. Αν όμως δεν συγχωρήσετε στους ανθρώπους τα πταίσματά τους, ούτε ο Πατέρας σας θα συγχωρήσει τα δικά σας πταίσματα. Όταν νηστεύετε, να μη γίνεστε σκυθρωποί, όπως οι υποκριτές· γιατί αφήνουν άπλυτα τα πρόσωπά τους, ώστε να φανούν στους ανθρώπους ότι νηστεύουν· σας διαβεβαιώνω ότι έχουν ήδη τον μισθό τους. Εσύ όμως, όταν νηστεύεις, λούσε το κεφάλι σου και πλύνε το πρόσωπό σου, για να μη φανείς στους ανθρώπους ότι νηστεύεις, αλλά στον Πατέρα σου, που είναι σε χώρο κρυφό· και ο Πατέρας σου, που βλέπει στον κρυφό χώρο, θα σου ανταποδώσει φανερά. Δόξα σοι, Κύριε.: Μετά ο Ιερέας λέει την ευχή: Ακόμη, σε παρακαλούμε, Κύριε των δυνάμεων, ελεήμον, παντοδύναμε, ώστε να επιβλέψεις στον δούλο σου [...]· ανάστησέ τον από το κρεβάτι της ασθενείας του, όπως ανέστησες την πεθερά του Σίμωνα από την επήρεια του πυρετού της· χάρισέ τον στην Εκκλησία σου υγιή, ώστε να δοξαστεί το άγιο όνομά σου, του Πατρός και του Υιού και του Αγίου Πνεύματος, νυν και αεί και εις τους αιώνας των αιώνων. Αμήν. Άλλη Ευχή Κύριε ελεήμον και οικτίρμον, που δεν επιθυμείς τον θάνατο του αμαρτωλού, ώσπου να επιστρέψει, να μετανοήσει και να ζήσει· σε ικετεύουμε υπέρ της αφέσεως των αμαρτιών του, η οποία δεν εξαρτάται μόνο από τη χειροθεσία των αμαρτωλών σου ιερέων, αλλά πηγάζει από τη δύναμη του δεξιού σου χεριού, όπως αυτή αποκαλύπτεται στο άγιο Ευαγγέλιο. Σου ζητούμε, φιλάνθρωπε, μακρόθυμε, που δέχθηκες τη μετάνοια του Δαβίδ διά του προφήτου σου Νάθαν· εσύ Σωτήρα, που δέχθηκες τη μετάνοια του Μανασσή, έτσι δέξου και τη μετάνοια του δούλου σου [...] σύμφωνα με την ανεξιχνίαστη φιλανθρωπία σου και διά των ιερέων σου. Εσύ υπέδειξες την εβδομηκοντάκις επτά συγχώρηση των αμαρτιών, κατά το μέγεθος του ελέους και της μεγαλειότητάς σου, του Πατρός και του Υιού και του Αγίου Πνεύματος, νυν και αεί και εις τους αιώνας των αιώνων. Αμήν. Άλλη Ευχή Θεέ Πατέρα αγαθέ, ιατρέ των σωμάτων και των πνευμάτων, ο οποίος έστειλες τον μονογενή σου Υιό, τον Ιησού Χριστό, ώστε να θεραπεύσει όλες τις ασθένειες και να σώσει τους ανθρώπους από τον θάνατο· θεράπευσε και τον δούλο σου […] από τις σωματικές του ασθένειες και χάρισέ του ορθή ζωή, ώστε να δοξάσει τη μεγαλειότητά σου, να ευχαριστήσει την ευσπλαχνία σου και να ολοκληρωθεί το θέλημά σου διά τη χάρης του Χριστού σου, με τις πρεσβείες της Θεοτόκου και τις ευχές των αγίων σου· διότι εσύ είσαι η πηγή της θεραπείας και σ’ εσένα αναπέμπουμε τη δόξα, την τιμή και την προσκύνηση, μαζί με τον μονογενή σου Υιό και το Άγιο Πνεύμα, νυν και αεί και εις τους αιώνας των αιώνων. Αμήν. Ο Ιερέας χρίει τον ασθενή με το έλαιο, λέγοντας: Άγιοι αφιλάργυροι, που έχετε την πηγή της θεραπείας, χαρίστε τη σε όσους σας τη ζητούν· διότι ο Θεός σάς είπε με τους αποστόλους: «Εγώ είμαι μαζί σας όλες τις ημέρες, μέχρι τη συντέλεια του αιώνα». Δόξα Πατρί … . «Σας έδωσα εξουσία ώστε να εκβάλλετε τα ακάθαρτα πνεύματα και να θεραπεύετε κάθε ασθένεια. Δωρεάν λάβατε, δωρεάν δώστε. Και νυν και αεί … Αγία Παρθένε Μαρία, άσπορε Θεοτόκε, πρέσβευε υπέρ της σωτηρίας των ψυχών μας.,...( 41),, . Ύστερα λέγεται η δοξολογία των αγγέλων, το «Πάτερ ημών …», το Σύμβολο της Πίστεως, και το «Κύριε ελέησον» 41 φορές. Μετά ο Ιερέας λέει τις τρεις αφέσεις και την ευλογία, και χρίει τους παρευρισκομένους με το άγιο έλαιο, ενώ ο ασθενής χρίεεται με το έλαιο για επτά ημέρες.</p>









	<p>Ο ΑΓΙΑΣΜΟΣ ΤΩΝ ΟΙΚΩΝ. .,. Πρώτα ο Ιερέας φοράει το πετραχήλι. Ο ιερέας τοποθετεί και πάλι λιβάνι και λέει την ευχή των ασθενών, ζητώντας θεραπεία για όλους τους παρισταμένους από κάθε αρρώστια και χορήγηση της ψυχικής, σωματικής και πνευματική υγείας. . . Ακολούθως, οι ένοικοι του σπιτιού ετοιμάζουν καθαρό δοχείο γεμάτο με νερό και το τοποθετούν επάνω σ’ ένα τραπέζι στο κέντρο του σπιτιού. Ανάβουν καρβουνάκια για το θυμιατήριο. Ο Ιερέας λέει: «Ελέησον ημάς …», «Πάτερ ημών …». Στη συνέχεια, καθώς ο Ιερέας λέει την προσευχή της ευχαριστίας, ένας από τους παρισταμένους λέει τις ευχές του διακόνου και οι υπόλοιποι ψάλλουν τα του λαού. Η όλη ακολουθία πρέπει να γίνεται προς την Ανατολή. Μετά την προσευχή της ευχαριστίας λέγονται τα κοντάκια με το ντέφι. Κατά τη διάρκειά τους, ο Ιερέας τοποθετεί πέντε φορές λιβάνι στο θυμιατήριο και γυρίζει με αυτό σε όλες τις γωνίες του σπιτιού και σε όλα τα δωμάτια. Ελέησέ με…….. , Τοποθετεί ο ιερέας λιβάνι στο θυμιατό και λέει την ευχή των νοσούντων, ζητώντας με αυτό τον τρόπο τη θεραπεία των ασθενών. Ύστερα, λέει ευλαβικά: Αληθινέ ιατρέ των ψυχών και των σωμάτων μας, οικονόμε κάθε σαρκός, επίσκεψέ μας με τη σωτηρία σου.: Ύστερα λέει την παράκληση, και κάθε φορά ο Λαός απαντά: «Κύριε ελέησον». Άγιε Κύριε Θεέ, που είσαι δοξασμένος σε όλα σου τα έργα και η δύναμή σου είναι ακατάληπτη, που οι κρίσεις σου δεν επιδέχονται έλεγχο, που δημιούργησες τους ουρανούς με τον λόγο σου και στερέωσες τη γη επάνω στα νερά, που έθεσες όρια στα βουνά και μέτρο στους λόφους· δεόμεθά σου, επάκουσον και ελέησον. Κύριε ελέησον. Εσένα που έβαλες όρια στη θάλασσα και στερέωσες νησιά σε πολλά νερά, που αγγίζεις τα βουνά και καπνίζουν· σε παρακαλούμε, Δέσποτα, να ευλογήσεις τον τόπο τούτο που επέλεξε ο δούλος σου […] για κατοικία του. Δεόμεθά σου, επάκουσον και ελέησον. Κύριε ελέησον. Εσένα που για ένδυμα φοράς φως, που απλώνεις τον ουρανό σαν σκηνή και έβαλες τα νερά επάνω στο στερέωμα· δεόμεθά σου, επάκουσον και ελέησον. Κύριε ελέησον. Σ’ εσένα που θεμελίωσες τη γη και δημιούργησες το νερό, που έκανες να ξεχειλίσει επάνω στο πρόσωπο της γης και το διαχώρισες από τη ξηρά με τη μεγάλη του δύναμη· δεόμεθά σου, Δέσποτα· ευλόγησε τον οίκο του δούλου σου [...], τον οποίο επέλεξε για διαμονή του. Κύριε ελέησον. Κύριε Θεέ των δυνάμεων, θεραπευτή κάθε ασθενείας και κάθε αδυναμίας, επίβλεψε από τα ύψη του ουρανού, εισάκουσε τις δεήσεις μας και ευλόγησε τον δούλο σου [...] και τον</p>

	<p>τόπο αυτό, τον οποίο διάλεξε να κατοικήσει· απομάκρυνε την ενέργεια των δαιμόνων, και διώξε μακριά από αυτό και επιτίμησε όλα τα ακάθαρτα πνεύματα. Δεόμεθά σου, επάκουσον και ελέησον. Κύριε ελέησον. Καθήμενε επί των Χερουβείμ, που βλέπεις τα βάθη και σε τρέμουν οι άγγελοι, οι αρχάγγελοι, οι κυριότητες, οι εξουσίες, οι δυνάμεις, που σε τρέμουν επίσης οι ουρανοί και η γη, οι θάλασσες και κάθε τι που υπάρχει μέσα σ’ αυτές· ευλόγησε, Κύριε, τον δούλο σου […], και όλα τα έργα του ολοκλήρωσέ τα και οδήγησέ τα στην επιτυχία, τη χάρη και την ευλογία· ετοίμασε τον δρόμο του στην ευδοκία σου και σφράγισε τις ημέρες του με αγαθότητα και ευσέβεια, με τις πρεσβείες της Θεοτόκου Παρθένου Μαρίας και όλων των δικαίων μαρτύρων. Δεόμεθά σου, επάκουσον και ελέησον. Κύριε ελέησον. : Ύστερα ψάλλουν το παρακάτω τεμάχιο σε ήχο Αδάμ: Ο Θεός είναι φως, κατοικεί στο φως και τον δοξάζουν άγγελοι φωτός. Το φως έλαμψε από τη Μαρία· η Ελισάβετ γέννησε τον Πρόδρομο· το Άγιο Πνεύμα ξύπνησε τον Δαβίδ, λέγοντας: «Σήκω, δοξολόγησε, επειδή ανέτειλε το φως». Τότε ο ψαλμωδός Δαβίδ σηκώθηκε, πήρε την πνευματική κιθάρα και πήγε στην εκκλησία, τον οίκο των αγγέλων, και ύμνησε και δόξασε την Αγία Τριάδα,λέγοντας: «Με το φως σου, Κύριε, βλέπουμε το φως». Aληθινό φως, που φωτίζεις κάθε άνθρωπο που έρχεται σε αυτόν τον κόσμο, ήρθες στον κόσμο με την αγάπη σου για την ανθρωπότητα, και όλη η Δημιουργία αγαλλίασε με τον ερχομό σου. ΄Εσωσες τον πατέρα μας Aδάμ από την πλάνη, και τη μητέρα μας Εύα από τους πόνους του θανάτου, και μας μετέδωσες το πνεύμα της υιοθεσίας. Σε υμνούμε και σε ευλογούμε μαζί με τους αγγέλους. Αληθώς είσαι άξιος δοξολογίας, Χριστέ Θεέ μας, μαζί με τον πανάγαθο Πατέρα σου και το Άγιο Πνεύμα, διότι ήρθες και μας έσωσες., :. Ο Ιερέας λέει τα ακόλουθα κάνοντας το σχήμα του Σταυρού, και κάθε φορά ο Λαός απαντάει: «Κύριε ελέησον». Υπέρ της άνωθεν ειρήνης, του Κυρίου δεηθώμεν. Κύριε ελέησον. Υπέρ του αγιασμού του οίκου τούτου, του Κυρίου δεηθώμεν. Κύριε ελέησον. Υπέρ του Αρχιεπισκόπου μας Πάπα αββά [...], των συλλειτουργούντων Μητροπολιτών και επισκόπων και όλης της χορείας των κληρικών, του Κυρίου δεηθώμεν. Κύριε ελέησον. Υπέρ της πόλης ταύτης, του Κυρίου δεηθώμεν. Κύριε ελέησον. Υπέρ της θεραπείας των ασθενών και όσων ταλαιπωρούνται από τα ακάθαρτα πνεύματα και από το πνεύμα της ασθενείας, του Κυρίου δεηθώμεν. Κύριε ελέησον. Υπέρ των οδοιπορούντων και όσων ταξιδεύουν στη θάλασσα, του Κυρίου δεηθώμεν. Κύριε ελέησον.</p>

	<p>Υπέρ της ευκρασίας των αέρων, της ευλογίας του Νείλου, των βροχών και των καρπών της γης, του Κυρίου δεηθώμεν. Κύριε ελέησον. Υπέρ της επισκέψεως σύμπαντος του κόσμου με τα ελέη του πανάγαθου Θεού μας, του Κυρίου δεηθώμεν. Κύριε ελέησον. Υπέρ της αναπαύσεως των ψυχών των πατέρων και των αδελφών μας, των κεκοιμημένων στην ορθόδοξη πίστη, του Κυρίου δεηθώμεν. Κύριε ελέησον. Υπέρ των φιλοχρίστων βασιλέων και αρχόντων μας, του Κυρίου δεηθώμεν. Κύριε ελέησον. Υπέρ των Τιμίων Δώρων και όσων τα προσέφεραν, και για εκείνους για τους οποίους αυτά προσφέρθηκαν, και για όσους θέλουν να προσφέρουν και στερούνται, του Κυρίου δεηθώμεν. Κύριε ελέησον. Υπέρ του αγιασμού του ύδατος τούτου με τη δύναμη, ενέργεια και επιφοίτηση του Αγίου Πνεύματος, του Κυρίου δεηθώμεν. Κύριε ελέησον. Υπέρ της επιφοιτήσεως της χάρης του καθαγιασμού, με την ενέργεια του Αγίου Πνεύματος, του Κυρίου δεηθώμεν. Κύριε ελέησον. Για γίνει το ύδωρ τούτο θεραπεία των ψυχών, των σωμάτων και των πνευμάτων, και διώκτης όλων των αντιπάλων δυνάμεων, του Κυρίου δεηθώμεν.Κύριε ελέησον. Υπέρ εκείνων που χρειάζονται την εκ Θεού βοήθεια και δύναμη, του Κυρίου δεηθώμεν. Κύριε ελέησον. Ύστερα λέγεται ο ύμνος «Το χρυσό θυμιατήριο …» και το «Σε προσκυνούμε …». (8 :14 - 21 ) Προς Ρωμαίους Επιστολή (8:14 -21) Όσοι οδηγούνται από το Πνεύμα τού Θεού, αυτοί είναι γιοι του Θεού. Διότι δεν λάβατε πνεύμα δουλείας, ώστε πάλι να φοβάστε, αλλά λάβατε πνεύμα υιοθεσίας, με το οποίο κράζουμε: «Αββά, Πατέρα». Το ίδιο το Πνεύμα δίνει μαρτυρία, μαζί με το πνεύμα μας, ότι είμαστε παιδιά τού Θεού. Κι αν είμαστε παιδιά, είμαστε και κληρονόμοι· κληρονόμοι μεν του Θεού, συγκληρονόμοι δε του Χριστού – και ακριβώς, αν συμπάσχουμε, συμπάσχουμε για να γίνουμε και συμμέτοχοι της δόξας του. Θεωρώ δηλαδή ότι τα παθήματα του παρόντα καιρού δεν είναι άξια να συγκριθούν με τη δόξα που πρόκειται να αποκαλυφθεί σ’ εμάς· γιατί η μεγάλη προσδοκία τής κτίσης προσμένει τη φανέρωση των παιδιών του Θεού. Διότι η φύση υποτάχθηκε στη ματαιότητα, όχι θεληματικά, αλλά εξαιτίας εκείνου που την υπέταξε, με την ελπίδα ότι και η ίδια η κτίση θα ελευθερωθεί από τη δουλεία τής φθοράς και θα μεταβεί στην ελευθερία τής δόξας των παιδιών του Θεού. Η χάρη του Θεού Πατέρα ας έλθει σ’ εμάς. Αμήν. Λέγεται το Τρισάγιο, η ευχή του Ευαγγελίου και ο ψαλμός.101: 23 Ψαλμός 101:23 Κύριε, εισάκουσε την προσευχή μου, και η κραυγή μου ας έρθει προς εσένα. Μην αποστρέψεις από εμένα το πρόσωπό σου· την ημέρα που θα έχω θλίψη, στρέψε σ’ εμένα το αυτί σου· την ημέρα που θα σε επικαλεστώ, εισάκουσέ με γρήγορα. Αλληλούια. ( 110 : 19 ) Ευαγγέλιο κατά Λουκάν (19:110) Ο Ιησούς μπήκε στην Ιεριχώ και περπατούσε στους δρόμους της. Και να, ένας άνθρωπος, που ονομαζόταν Ζακχαίος και ήταν πλούσιος αρχιτελώνης, επιζητούσε να δει τον Ιησού για να διαπιστώσει ποιος είναι, αλλά δεν μπορούσε, εξαιτίας τού πλήθους, καθώς ήταν κοντός στο ανάστημα. Και τρέχοντας μπροστά, ανέβηκε επάνω σε μια συκομουριά, ώστε να τον δει, επειδή επρόκειτο να περάσει από εκείνο τον δρόμο. Και όταν ο Ιησούς έφτασε εκεί, αφού κοίταξε ψηλά, τον είδε, και του είπε: «Ζακχαίε, κατέβα γρήγορα, επειδή σήμερα πρέπει να μείνω στο σπίτι σου». Και κατέβηκε αμέσως, και τον υποδέχθηκε με χαρά. Βλέποντάς το αυτό, όλοι γόγγυζαν, λέγοντας ότι μπήκε να καταλύσει σε άνθρωπο αμαρτωλό. Ο Ζακχαίος λοιπόν στάθηκε και είπε στον Κύριο: «Να, τα μισά από τα υπάρχοντά μου, Κύριε, τα δίνω στους φτωχούς, κι αν συκοφάντησα κάποιον σε κάτι, αποδίδω τετραπλάσια. Κι ο Ιησούς τού είπε ότι σήμερα έγινε σωτηρία στο σπίτι αυτό, καθόσον κι αυτός είναι γιος του Αβραάμ. Γιατί ο υιός του ανθρώπου ήρθε να ζητήσει και να σώσει αυτό που έχει χαθεί. Δόξα σοι, Κύριε.: Ύστερα λέει την εξής ευχή: Δέσποτα Κύριε Σωτήρα μας, εσύ που δέχτηκες να εισέλθεις στο σπίτι του Ζακχαίου και χάρισες τη σωτηρία σε αυτόν και στους οικείους του· έτσι και τώρα, προστάτεψε από κάθε κακό τους δούλους σου που κατοικούν στο σπίτι αυτό και φύλαξέ τους από την πτώση στην αμαρτία, με τις παρακλήσεις και τις δεήσεις που αναπέμπονται από εμάς τους αναξίους. Ευλόγησε τη διαμονή τους στο σπίτι αυτό και κάνε ώστε να είναι η ζωή τους χωρίς πειρασμό· διότι σ’ εσένα ανήκει η δόξα, η τιμή και η προσκύνηση, στον Πατέρα, τον Υιό και το Άγιο Πνεύμα, νυν και αεί και εις τους αιώνας των αιώνων. Αμήν. : Λέγονται οι τρεις μικρές ευχές. Ύστερα, λέγεται το Σύμβολο της Πίστεως, ύστερα λέει αυτή την ευχή: Κύριε Μέγα Θεέ μας, ο θαυμαστός στις σκέψεις του και στις πράξεις του, ο δημιουργός ολόκληρης της ορατής και αόρατης κτίσης. Φυλάττει τη διαθήκη του και το έλεος του σε αυτούς που τον αγαπούν ολόκαρδα, και σε αυτούς που τηρούν τη διαθήκη του και τις εντολές του. Δέχεται τα κλάματα και παρηγορεί αυτούς που βρίσκονται σε δυσκολίες. Ήρθες σε εικόνα ενός δούλου για να χαρίσεις στη σάρκα τη θεραπεία. Εσύ είπες στον παράλυτο, πως τώρα θεραπεύτηκες, μην ξαναμαρτήσεις. Εσύ έπλασες χώμα, όπου το έβαλες στα μάτια του αόματου και τον διέταξες να τα πλύνει μετά και έτσι του χάρισες το φως με τα λόγια σου. Εσύ τάραξες πόνους και ηρέμησες τα κύματα της θάλασσας αυτού του κόσμου,ηρέμησες τα κύματα των βαριών παθών. Εσύ είσαι ο φιλάνθρωπος βασιλιάς, εσύ μας χάρισες τη δύναμη να ντυθούμε με άσπρο χιτώνα από νερό και πνεύμα. Στείλε τη θεραπευτική χάρη σου από τους πόνους διαμέσου του νερού αυτού, ώστε να ραντίσουμε τον εαυτό μας, τα σπίτια μας, τα υπάρχοντά μας και το φαγητό μας. Σε παρακαλάμε Πανάγαθε επισκέψου μας, θεράπευσε τις αρρώστιες των ψυχών μας, των σωμάτων μας με τις πρεσβείες της Θεοτόκου αγνή Παρθένου Μαρία και με τη δύναμη του τιμίου Σταυρού και με τις παρακλήσεις των επουρανίων στρατευμάτων και με το χόρο των μαρτύρων, αγίων και όλων των σταυροφόρων, αμήν.. Λέγεται το « Πάτερ ημών», οι τρεις αφέσεις, η ευλογία και ο επίλογος. Ύστερα, ραντίζει ο ιερέας τους παρευρισκόμενους με το αγιασμένο νερό</p>























	<p>ΝΕΚΡΩΣΙΜΗ ΑΚΟΛΟΥΘΙΑ «Σχετικά με όσους έχουν κοιμηθεί, μη λυπάστε, όπως και οι υπόλοιποι, που δεν έχουν ελπίδα. Γιατί, αν πιστεύουμε ότι ο Ιησούς πέθανε και αναστήθηκε, έτσι και ο Θεός αυτούς που κοιμήθηκαν θα τους φέρει μαζί του με τον Ιησού» (Θεσ. Α΄ 4:13-14). «Εσύ που θρηνείς τον νεκρό πρέπει μάλλον να θρηνείς τον αμαρτωλό, και περισσότερο να θρηνούμε τον πονηρό, τον άπιστο. Γιατί κλαις; Να κλαις για ένα σώμα που το εγκατέλειψε το πνεύμα του, καθώς χωρίστηκε από τον Θεό» (ιερός Αυγουστίνος). «Εμείς δεν λυπούμαστε για τη μετάθεση του αγαπημένου μας, αλλά εκδηλώνουμε την πίστη μας και επιθυμούμε να πάμε κι εμείς όσο μπορούμε στον Κύριο, εάν μας καλεί ο ίδιος» (άγιος Κυπριανός). «Για εμένα το να ζω είναι ο Χριστός, και το να πεθάνω είναι κέρδος» (Φιλιππ. 1:21). «Εάν θέλουμε να μη φοβόμαστε τον θάνατο, ας κρατήσουμε τον Χριστό, διότι όσοι έφτασαν στην αληθινή κοινωνία με τον Χριστό δεν θα γνωρίσουν τον θάνατο, αφού η σάρκα θα πεθάνει μεν, όμως η ζωή του πνεύματος θα μείνει» (άγιος Αμβρόσιος). «Με τον θάνατο φτάνουμε στην αιώνια ανάπαυση. Τι βρίσκουμε στον κόσμο, εκτός από τον συνεχή πόλεμο με τον διάβολο, τη φιλαργυρία, την υπερηφάνεια, τον θυμό, τη φιλαυτία, και, πάνω απ’ όλα, τον συνεχή αγώνα με τα σαρκικά πάθη;» (άγιος Κυπριανός) «Πιέζομαι από τα δύο, καθώς έχω την επιθυμία να αναχωρήσω και να είμαι με τον Χριστό· διότι είναι πολύ περισσότερο καλύτερο» (Φιλιππ. 1:23). «Όσοι ζουν στη σαρκική απόλαυση φοβούνται τον θάνατο, αλλά οι λυπούμενοι για τις αμαρτίες τους τον αναμένουν και απορρίπτουν το μίσος και τον θυμό. Αυτοί που ζουν στον κόσμο ως οδοιπόροι, ετοιμάζουν τον εαυτό τους με τα απαραίτητα εφόδια για το ταξίδι. Στέλνουν επάνω τους θησαυρούς τους και αναμένουν με λαχτάρα τη στιγμή της αναχώρησης από αυτό τον κόσμο (άγιος Αβραχάτ ο Σύρος). «Αδελφέ! Έλεγξε τον εαυτό σου λέγοντας: «Ο καιρός της αναχώρησής μου από τη σάρκα έφτασε». Γιατί προσκολλάσαι στη μάταιη υπερηφάνεια αυτού του κόσμου; Ερεύνησε, ψυχή μου, τον εαυτό σου και κοίταξε σε ποιο κόσμο θα πας όταν διωχθείς από το σώμα σου» (Γεροντικό). Νεκρώσιμη ακολουθία των ανδρών ...  : Ο Ιερέας, αφού λέει πρώτα την προσευχή της Ευχαριστίας, μετά θυμιάζει και λέει «Δόξα Πατρί …», «Πάτερ ημών …» και τον πεντηκοστό ψαλμό. Ύστερα λέει τα παρακάτω ψαλμικά χωρία: 138 Ψαλμός 138:7-10 Πού να πορευθώ μακριά από το πνεύμα σου, και πού να πάω μακριά από το πρόσωπό σου; Εάν ανεβώ στον ουρανό, εσύ είσαι εκεί· αν κατεβώ στον άδη, είσαι παρών. Εάν πάρω τα φτερά μου την αυγή και εγκατασταθώ στις εσχατιές της θαλάσσης, ακόμα κι εκεί θα με οδηγήσει το χέρι σου, και το δεξί σου χέρι θα με κρατάει γερά. Αλληλούια. 118 Ψαλμός 118:175176 Θα ζήσει η ψυχή μου, και θα σε αινεί, και οι κρίσεις σου θα με βοηθούν. Περιπλανήθηκα σαν χαμένο πρόβατο· αναζήτησε τον δούλο σου, διότι δεν λησμόνησα τις εντολές σου. Οι ουρανοί είναι κατοικία του Κυρίου και η γη είναι δώρο του στους ανθρώπους. Oι νεκροί δεν σε ευλογούν Κύριε, ούτε αυτοί που κατεβαίνουν στον Άδη. Αλλά εμείς οι ζώντες σε ευλογούμε, νυν και αεί. Αλληλούια.114. Ψαλμός 116:19 Χαίρομαι που ο Κύριος εισάκουσε τη φωνή και τις δεήσεις μου, που έκλινε το αυτί του προς εμένα· όσο ζω, θα τον επικαλούμαι. Οι πόνοι του θανάτου με περικύκλωσαν, και οι στενοχώριες του άδη με βρήκαν· θλίψη και πόνο συνάντησα. Και επικαλέστηκα το όνομα του Κυρίου. Ω, Κύριε, λύτρωσε την ψυχή μου. Ελεήμονας είναι ο Κύριος, και δίκαιος και εύσπλαχνος είναι ο Θεός μας. Ο Κύριος διαφυλάττει τους απλούς· ταλαιπωρήθηκα, και με έσωσε. Ψυχή μου, επίστρεψε στην ανάπαυσή σου, αφού ο Κύριος σε ευεργέτησε. Λύτρωσες την ψυχή μου από τον θάνατο, τα μάτια μου από δάκρυα, τα πόδια μου από ολίσθημα. Θα περπατώ μπροστά στον Κύριο σε γη ανθρώπων ζωντανών. Αλληλούια. : Ύστερα λέει: Ευλογήστε με στη μετάνοιά μου· συγχωρήστε με, πατέρες μου και αδελφοί μου· προσευχηθείτε για εμένα. Δόξα Πατρί και Υιώ και Αγίω Πνεύματι, νυν και αεί και εις τους αιώνας των αιώνων. Αμήν. 15 : 1 – 23 Επιστολή προς Κορινθίους Α΄ (15:1-23) Σας κάνω γνωστό, αδελφοί, με ποιον τρόπο σας κήρυξα το ευαγγέλιο που σας κήρυξα, το οποίο και παραλάβατε, στο οποίο και στέκεστε, διά του οποίου και σώζεσθε, αν το τηρείτε, εκτός κι αν πιστέψατε μάταια. Γιατί, καταρχάς, σας παρέδωσα εκείνο το οποίο και παρέλαβα, ότι ο Χριστός πέθανε εξαιτίας των αμαρτιών μας σύμφωνα με τις γραφές, και ότι θάφτηκε, και ότι την τρίτη ημέρα αναστήθηκε, σύμφωνα με τις γραφές, και ότι παρουσιάστηκε στον Κηφά και έπειτα στους δώδεκα· ύστερα παρουσιάστηκε μία φορά σε πάνω από πεντακόσιους αδελφούς, από τους οποίους οι περισσότεροι παραμένουν στη ζωή μέχρι τώρα, μερικοί όμως κοιμήθηκαν· έπειτα παρουσιάστηκε στον Ιάκωβο, ύστερα σε όλους τους αποστόλους· και σε τελευταίο απ’ όλους, παρουσιάστηκε και σ’ εμένα, σαν σε έκτρωμα. Γιατί εγώ είμαι ο ελάχιστος από τους αποστόλους, ο οποίος δεν είμαι άξιος να ονομάζομαι απόστολος, επειδή καταδίωξα την Εκκλησία του Θεού· με τη χάρη του Θεού είμαι ό,τι είμαι, και η χάρη του σ’ εμένα δεν αποδείχθηκε μάταιη, αλλά κοπίασα περισσότερο απ’ όλους αυτούς, όχι εγώ όμως, αλλά η χάρη του Θεού, που ήταν μαζί μου. Είτε λοιπόν εγώ είτε εκείνοι, έτσι κηρύττουμε, και έτσι πιστέψατε. Αν όμως κηρύττεται ότι ο Χριστός αναστήθηκε από τους νεκρούς, πώς μερικοί ανάμεσά σας λένε ότι δεν υπάρχει ανάσταση νεκρών; Κι αν δεν υπάρχει ανάσταση νεκρών, ούτε και ο Χριστός αναστήθηκε· κι αν ο Χριστός δεν αναστήθηκε, τότε είναι μάταιο το κήρυγμά μας, αλλά και η πίστη σας είναι μάταιη· αποδεικνυόμαστε μάλιστα ψευδομάρτυρες του Θεού, διότι δώσαμε μαρτυρία για τον Θεό ότι ανέστησε τον Χριστό, τον οποίο δεν ανέστησε, αν, καθ’ υπόθεση, οι νεκροί δεν ανασταίνονται. Γιατί, αν δεν ανασταίνονται οι νεκροί, ούτε ο Χριστός αναστήθηκε. Αλλά, αν ο Χριστός δεν αναστήθηκε, η πίστη σας είναι μάταιη, και είστε ακόμα μέσα στις αμαρτίες σας. Επομένως, κι αυτοί που κοιμήθηκαν εν Χριστώ, χάθηκαν. Αν σ’ αυτή τη ζωή απλώς ελπίζουμε στον Χριστό, είμαστε ελεεινότεροι από όλους τους ανθρώπους. Μα τώρα μόλις, ο Χριστός αναστήθηκε από τους νεκρούς, έγινε η απαρχή αυτών που έχουν κοιμηθεί. Επειδή δηλαδή με άνθρωπο ήρθε ο θάνατος, έτσι και με άνθρωπο η ανάσταση των νεκρών. Διότι, όπως όλοι πεθαίνουν λόγω συγγένειας με τον Αδάμ, έτσι και όλοι θα ζωοποιηθούν, ερχόμενοι σε συγγένεια με τον Χριστό· Καθένας σύμφωνα με τη δική του τάξη· ο Χριστός είναι η απαρχή, έπειτα όσοι είναι τού Χριστού, στην παρουσία του. Η χάρη του Θεού Πατέρα ας έλθει σ’ εμάς. Αμήν. . Λέγεται το Τρισάγιο, η ευχή του Ευαγγελίου και ο ψαλμός.64 : 4 Ψαλμός 65:5 Μακάριος είναι εκείνος τον οποίο εξέλεξες, και τον πήρες κοντά σου· θα κατοικεί στις αυλές σου. Θα χορτάσουμε από τα αγαθά του οίκου σου· άγιος ο ναός σου. Άκουσέ μας, Θεέ Σωτήρα μας, ελπίδα όλων των ορίων της γης. Αλληλούια. 5 : 19 – 29 . Ευαγγέλιο κατά Ιωάννην (5:1929) Ο Ιησούς αποκρίθηκε και τους είπε: «Σας διαβεβαιώνω απόλυτα ότι δεν μπορεί ο Υιός να κάνει από μόνος του τίποτε, αν δεν βλέπει τον Πατέρα να το κάνει αυτό· γιατί όσα κάνει εκείνος, αυτά, παρόμοια, κάνει και ο Υιός. Ο Πατέρας αγαπάει τον Υιό, και του δείχνει όλα όσα αυτός κάνει, και μεγαλύτερα έργα θα του δείξει, ώστε εσείς να θαυμάζετε. Γιατί, όπως ο Πατέρας ανασταίνει τους νεκρούς και τους ζωοποιεί, έτσι και ο Υιός όποιους θέλει ζωοποιεί. Κι ούτε ο Πατέρας κρίνει κανέναν, αλλά στον Υιό έδωσε όλη την κρίση, ώστε όλοι να τιμούν τον Υιό όπως τιμούν τον Πατέρα. Όποιος δεν τιμάει τον Υιό, δεν τιμάει τον Πατέρα που τον απέστειλε. Σας βεβαιώνω απόλυτα ότι εκείνος που ακούει τον λόγο μου και πιστεύει σ’ αυτόν που με απέστειλε, έχει αιώνια ζωή, και δεν έρχεται σε κρίση, αλλά έχει ήδη μεταβεί από τον θάνατο στη ζωή. Σας βεβαιώνω απόλυτα ότι έρχεται ώρα, και είναι ήδη τώρα, που οι νεκροί θα ακούσουν τη φωνή του Υιού του Θεού, και εκείνοι που άκουσαν θα ζήσουν. Γιατί, όπως ακριβώς ο Πατέρας έχει μέσα του ζωή, έτσι έδωσε και στον Υιό να έχει μέσα του ζωή. Και του έδωσε εξουσία να αποφαίνεται, επειδή είναι Υιός ανθρώπου. Μην απορείτε γι’ αυτό, επειδή έρχεται ώρα κατά την οποία όλοι όσοι είναι μέσα στα μνήματα θα ακούσουν τη φωνή του, και θα βγουν έξω εκείνοι που έπραξαν τα αγαθά, για ανάσταση ζωής, όσοι όμως έπραξαν τα φαύλα, για ανάσταση κρίσης. Δόξα σοι Κύριε. Ύστερα ο Ιερέας λέει: Εις το όνομα της Αγίας Τριάδος […]. Μετά λέει την ακόλουθη ψαλμωδία σε ήχο Αδάμ: Ο Ιερέας: Την ψυχή για χάρη της οποίας συγκεντρωθήκαμε σήμερα, Κύριε, ανάπαυσέ τη στη Βασίλεια των ουρανών. Άνοιξέ της, Κύριε, τις πύλες του ουρανού και δέξου τη κατά το μέγα σου έλεος. Άνοιξέ της, Κύριε, την πύλη της δικαιοσύνης, για να εισέλθει και να ευφρανθεί εκεί. Άνοιξέ της, Κύριε, την πύλη του Παραδείσου, όπως την άνοιξες στον εκ δεξιών σου ληστή. Άνοιξέ της, Κύριε, την πύλη της Βασιλείας, ώστε να είναι στην κοινωνία όλων των αγίων. Άνοιξέ της, Κύριε, την πύλη της αναπαύσεως, ώστε να ψάλλει μαζί με όλους τους αγγέλους και να αξιωθεί να δει τον Παράδεισο της τρυφής. Ας εισαγάγουν την ψυχή αυτή οι άγγελοι του φωτός στην αιώνια ζωή, και ας αναπαύεται στον κόλπο των πατέρων μας Αβραάμ, Ισαάκ και Ιακώβ. Συγχώρησέ της τις αμαρτίες που έκανε με γνώση ή με άγνοια, διότι εσύ, Κύριε, γνωρίζεις την αδυναμία της ανθρωπότητας και την ατέλειά της. Πλούτισε με το έλεός σου όλους τους οικείους και συγγενείς του σπιτιού της· δώσε τους υπομονή και χάρισέ τους αγαθή ουράνια ανταμοιβή. Ας είναι το έλεος και η βοήθειά σου με τον λαό σου. Χορήγησέ μας την αταραξία. Στερέωσέ μας στην ορθόδοξη πίστη. Ας είσαι για εμάς τους πιστούς ο νικητής. Σε προσκυνούμε, Χριστέ, μαζί με τον πανάγαθο Πατέρα σου και το Άγιο Πνεύμα, διότι ήρθες και μας έσωσες.Οι ψάλτες λένε: Για όλα αυτά τον δοξολογούμε.</p>

	<p>Ύστερα ο Ιερέας λέει τις τρεις μικρές ευχές, το Σύμβολο της Πίστεως, και κατόπιν την παρακάτω ευχή: Αιώνιε Θεέ, παντογνώστη, που γνωρίζεις τα κρυφά προτού φανερωθούν· που έφερες τα πάντα από την ανυπαρξία στην ύπαρξη· που έχεις την εξουσία της ζωής και του θανάτου· που κατέρχεσαι στις πύλες του Άδη και ανέρχεσαι και πάλι· η δημιουργία του ανθρώπου έγινε με το θαυμαστό σου μυστήριο, Δέσποτα· μυστήριο είναι και η διάλυση των εν χρόνω δημιουργημάτων σου και η αιώνια ανάστασή τους. Εσένα ομολογούμε με κάθε χαρά σε κάθε περίσταση, για την είσοδό μας στον κόσμο αυτό και για την έξοδό μας με την ελπίδα της αναστάσεως. Δοξάζουμε τη φανέρωση του Χριστού σου και την υιοθεσία που μας έδωσες δι’ αυτού, ο οποίος δέχθηκε να ταπεινωθεί υπομένοντας τους πόνους μας και μας ανέστησε μαζί του στην απάθεια. Δέξου, Κύριε, αυτή την αγνή παρακαταθήκη, την ψυχή του δούλου σου [...]· φύλαξέ τη στην ανάπαυση, μέχρι την ανάσταση και τη Δευτέρα Παρουσία του Χριστού σου, στους κόλπους των αγίων πατέρων μας Αβραάμ, Ισαάκ και Ιακώβ, εκεί όπου έφυγε ο πόνος της καρδιάς, η θλίψη και ο στεναγμός. Εάν αμάρτησε ενώπιόν σου, συγχώρησέ τον· ας φύγει μακριά του κάθε τιμωρία, διότι δεν δημιούργησες τον άνθρωπο για την απώλεια, αλλά για τη ζωή. Ανάπαυσέ τον στον τόπο εκείνο, και ετοίμασε και εμάς που βρισκόμαστε εδώ. Αξίωσέ μας να σε λατρεύουμε χωρίς περισπασμούς, και παρηγόρησε όσους υποφέρουν. Βοήθησε όσους άφησε πίσω και συντήρησε τα ορφανά του. Όσους συγκεντρώθηκαν και συμμετείχαν στη θλίψη ελέησέ τους και ευλόγησέ τους· δώσε τους ουράνιο μισθό στους αιώνες· διότι είσαι ελεήμων και οικτίρμων, και σ’ εσένα αναπέμπουμε τη δόξα, την τιμή και την προσκύνηση, στον Πατέρα, τον Υιό και το Άγιο Πνεύμα, νυν και αεί και εις τους αιώνας των αιώνων. Αμήν. .Ο Λαός λέει το «Πάτερ ημών …», και κατόπιν ο Ιερέας λέει την άφεση του Υιού. Μετά τον ενταφιασμό του κεκοιμημένου λέει την παρακάτω ευχή επάνω από τον τάφο: Δέσποτα Κύριε Παντοκράτορ, Πατέρα του Κυρίου και Θεού και Σωτήρα μας Ιησού Χριστού, παρακαλούμε την αγαθότητά σου, φιλάνθρωπε, για τον δούλο σου […], ο οποίος εξήλθε από τη σάρκα του, ώστε να τον υποδεχθούν ο άγγελος του ελέους και ο άγγελος της δικαιοσύνης, για να σου τον προσφέρουν απαλλαγμένο από τον φόβο. Συγχώρησέ κάθε αμαρτία της γλώσσας, κάθε ανομία· ας φύγουν μακριά του οι φοβεροί υπηρέτες της συκοφαντίας· ας παύσει η δύναμη του εχθρού· ας καταστραφεί το στόμα του δράκου· ας κλείσει το στόμα του λιονταριού· ας διασκορπιστούν τα ακάθαρτα πνεύματα· ας σβήσει το πυρ του Άδη· ας ησυχάσουν τα ακοίμητα σκουλήκια· ας φωτιστεί το βαθύ σκοτάδι· ας πορευθούν μπροστά του οι άγγελοι τους φωτός· ας ανοίξουν γι’ αυτόν οι πύλες της δικαιοσύνης· ας είναι μέτοχος όλων των ουρανίων ταγμάτων. Εισάγαγέ τον στον Παράδεισο της τρυφής· θρέψε τον από το δέντρο της ζωής· ανάπαυσέ τον στους κόλπους των παλαιών πατέρων μας Αβραάμ, Ισαάκ και Ιακώβ, στον Παράδεισό σου. Όπως εμείς ζητούμε γι’ αυτόν εδώ, ας μας θυμηθεί και αυτός εκεί, με τη χάρη, τους οικτιρμούς και τη φιλανθρωπία του μονογενούς σου Υιού, του Κυρίου μας Ιησού Χριστού, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν.. Ύστερα ο Ιερέας λέει την άφεση του Υιού και ολοκληρώνει με την ευλογία.</p>

	<p>Νεκρώσιμη ακολουθία των γυναικών ... ..Ο Ιερέας λέει την ευχή της Ευχαριστίας. Κατόπιν θυμιάζει, λέει «Δόξα Πατρί …», «Πάτερ ημών …», τον πεντηκοστό ψαλμό και, τέλος, τα ακόλουθα: 102 Ψαλμός 102:14 Να ευλογείς, ψυχή μου, τον Κύριο, και κάθε τι που είναι μέσα μου, το άγιο όνομά του. Να ευλογείς, ψυχή μου, τον Κύριο, και να μην ξεχνάς όλες τις ευεργεσίες του· εκείνου που συγχωρεί όλες τις ανομίες σου, εκείνον που θεραπεύει όλες τις αρρώστιες σου, εκείνον που λυτρώνει από τη φθορά τη ζωή σου, εκείνον που σε στεφανώνει με έλεος και οικτιρμούς. Αλληλούια. 113 Ψαλμός 113:2426 Στον Κύριο ανήκει ο ουρανός των ουρανών, και χάρισε τη γη στα τέκνα των ανθρώπων. Οι νεκροί δεν σε υμνούν, ούτε όλοι όσοι κατεβαίνουν στον άδη, αλλά εμείς οι ζωντανοί σε ευλογούμε, Κύριε, από τώρα και για πάντα. Αλληλούια. 118 . Ψαλμός 119 Η ψυχή μου ποθεί τη σωτηρία σου, και στον λόγο σου ελπίζω. Στηρίχθηκα στα λόγια σου. Η ψυχή μου είναι πάντοτε στα χέρια σου και δεν ξέχασα το νόμο σου. Επίβλεψε σ’ εμένα και ελέησέ με· τα πόδια μου πορεύονται κατά τον λόγο σου. Η ψυχή μου ζει, σε υμνεί· οι εντολές σου με βοηθούν. Αλληλούια.: Ύστερα λέει: Δώστε μου την ευλογία σας, πατέρες και αδελφοί· συγχωρείστε με εν μετανοία και προσευχηθείτε για εμένα. Δόξα Πατρί και Υιώ και Αγίω Πνεύματι, νυν και αεί και εις τους αιώνας των αιώνων. Αμήν. 15 : 39 – 50 Επιστολή προς Κορινθίους Α΄ (15:39-50) Κάθε σάρκα δεν είναι η ίδια σάρκα, αλλά άλλη μεν είναι η σάρκα των ανθρώπων, άλλη η σάρκα των κτηνών, άλλη δε η σάρκα των πτηνών, και άλλη των ψαριών. Υπάρχουν και σώματα επουράνια, και σώματα επίγεια· άλλη όμως είναι η λάμψη των επουρανίων και άλλη η λάμψη των επιγείων. Άλλη είναι η λάμψη του ηλίου, άλλη η λάμψη της σελήνης και άλλη η λάμψη των αστέρων· γιατί αστέρι από αστέρι διαφέρει στη λάμψη. Έτσι και η ανάσταση των νεκρών: Σπέρνεται με φθορά, ανασταίνεται με αφθαρσία· σπέρνεται χωρίς τιμή, ανασταίνεται με δόξα· σπέρνεται με ασθένεια, ανασταίνεται με δύναμη· σπέρνεται ως σώμα ζωικό, ανασταίνεται ως σώμα πνευματικό. Αν υπάρχει σώμα ζωικό, υπάρχει και σώμα πνευματικό. Έτσι, εξάλλου, είναι γραμμένο: «Ο πρώτος άνθρωπος, ο Αδάμ, ‘‘έγινε ως ψυχή που ζει’’»· ο έσχατος Αδάμ έγινε ως πνεύμα που ζωοποιεί. Όμως, όχι πρώτα το πνευματικό, αλλά το ζωικό, έπειτα το πνευματικό. Ο πρώτος άνθρωπος είναι από τη γη, χωμάτινος, ο δεύτερος άνθρωπος, ο Κύριος, από τον ουρανό. Όπως ήταν ο χωμάτινος, τέτοιοι είναι και οι χωμάτινοι, και όπως είναι ο επουράνιος, τέτοιοι θα είναι και οι επουράνιοι· και καθώς φορέσαμε την εικόνα του χωμάτινου, θα φορέσουμε και την εικόνα του επουράνιου. Τούτο σας λέω, αδελφοί, ότι η σάρκα και το αίμα δεν μπορούν να κληρονομήσουν τη βασιλεία του Θεού, ούτε η φθορά κληρονομεί την αφθαρσία. Η χάρη του Θεού Πατέρα ας έλθει σ’ εμάς. Αμήν.Λέγεται το Τρισάγιο, η ευχή του Ευαγγελίου και ο ψαλμός.144 : 7 8 Ψαλμός 116: 7 Επίστρεψε, ψυχή μου, στον τόπο της αναπαύσεώς σου, διότι ο Κύριος σε ευεργέτησε. Κύριε σώσεν τη ψυχή μου. Ελεήμων και δίκαιος είναι ο Κύριος. Αλληλούια.(26: 6 – 13 ) Ευαγγέλιο κατά Ματθαίον (26:6-13) Όταν ο Ιησούς βρισκόταν στη Βηθανία, στο σπίτι του λεπρού Σίμωνα, ήρθε κοντά του μια γυναίκα που είχε ένα αλάβαστρο από πολύτιμο μύρο, και το έχυνε ολόκληρο επάνω στο κεφάλι του ενώ καθόταν στο τραπέζι. Οι μαθητές του, βλέποντάς το, αγανάκτησαν, λέγοντας: «Προς τι αυτή η σπατάλη; Το μύρο αυτό μπορούσε να πουληθεί σε μεγάλη τιμή και να δοθεί στους φτωχούς». Καθώς ο Ιησούς το κατάλαβε, τους είπε: «Γιατί ενοχλείτε τη γυναίκα; Καλό έργο έκανε σ’ εμένα. Τους φτωχούς τούς έχετε πάντοτε μαζί σας, εμένα όμως δεν με έχετε πάντοτε· άλλωστε, εκείνη, χύνοντας τούτο το μύρο επάνω στο σώμα μου, το έκανε για τον ενταφιασμό μου. Σας βεβαιώνω ότι, όπου κηρυχθεί το ευαγγέλιο αυτό στον κόσμο όλο, θα λέγεται, σε ανάμνησή της, και αυτό που εκείνη έπραξε. Δόξα σοι, Κύριε.. Ύστερα οι ψάλτες λένε την ψαλμωδία (σελ. 116).. Ακολούθως ο Ιερέας λέει τις τρεις μικρές ευχές, το Σύμβολο της Πίστεως, και μετά την παρακάτω ευχή: Ολοκληρώθηκε αληθώς το αμέτρητο έλεός σου, και τα λόγια σου δεν ματαιώθηκαν, παντοκράτορα Πατέρα του Σωτήρα και Θεού και Βασιλέα μας Χριστού. Είσαι η ζωή μας, η βοήθειά μας, η θεραπεία μας και ο σωτήρας μας, Κύριε Ιησού, που ήρθες και μας έσωσες από τις παγίδες του θανάτου με τον ζωοποιό σου θάνατο, ανακαίνισες τη ζωή μας με την ανάστασή σου από τους νεκρούς, μας χάρισες τον αρραβώνα της αναστάσεως, κατέστρεψες το πικρό αγκάθι με τον Σταυρό σου, ενώ δεν θεώρησες αίσχος το Πάθος σου, διότι για χάρη μας ταπεινώθηκες και μας έσωσες. Σε προσκυνούμε μαζί με το ζωοποιό Άγιο Πνεύμα. Κλίνουμε σ’ εσένα τα κεφάλια μας ως υπηρέτες και λειτουργοί των ιερών σου προσταγμάτων· διότι με την εντολή σου και τη δύναμή σου ένωσες την ψυχή μας με τη σάρκα ώστε να υπομένουμε στην παρούσα ζωή τα πάθη, τις θλίψεις και τον ιδρώτα του προσώπου, τη συνέπεια της αμαρτίας. Σε υμνούμε με ψαλμούς ευφροσύνης για όλα σου τα έργα. Η πλευρά που ελήφθη από τον άνθρωπο έφερε την ανομία στο γένος μας, εσύ όμως προνόησες και τον συγχώρησες με τον μονογενή σου Υιό, ο οποίος ήταν στη μήτρα παρθένου μητέρας και κατάργησε την κατάρα της κατακρίσεως, και ανακαίνισε τη φύση μας. Κλίνουμε όλοι σ’ εσένα τα πρόσωπά μας για τη δούλη σου […], η οποία κοιμήθηκε και επέστρεψε στη γη, το δικό της τόπο, ενώ η ψυχή της επέστρεψε σ’ εσένα. Σε παρακαλούμε, φιλάνθρωπε ελεήμον, να την ελεείς πάντοτε, να την αναπαύσεις, να της συγχωρήσεις και να αγνοήσεις τις πολλές της ανομίες· διότι δεν δημιούργησες τον άνθρωπο για το κακό αλλά για το αγαθό. Έτσι, τώρα στέκεται μπροστά στο βήμα του Χριστού σου, για να απολαύσει την ανάπαυση, την ανακούφιση και τη χαρά. Παρηγόρησε τους συγγενείς, ανάθρεψε τα ορφανά της, ευλόγησε όσους είναι μαζί μας τώρα και συμμετέχουν στη θλίψη, και δώσε τους ουράνιο μισθό και αγαθό κλήρο στη Βασίλεια σου· διότι όλοι σ’ εσένα θα έρθουν. Φύλαξε και ανάπαυσε την παρακαταθήκη της δούλης σου, Κύριε· διότι είσαι ο ένας και μοναδικός, ο αληθινός, μαζί με τον μονογενή σου Υιό, τον Ιησού Χριστό τον Κύριό μας, και το ζωοποιό ομοούσιο Άγιο Πνεύμα, νυν και αεί και εις τους αιώνας των αιώνων. Αμήν 41. ( 248 ) . Ύστερα ο Λαός λέει το «Πάτερ ημών …». Κατόπιν ο Ιερέας λέει την άφεση του Υιού, το «Κύριε ελέησον» 41 φορές, και, αφού ενταφιαστεί η σορός, εάν θελήσει ο Ιερέας μπορεί να πει την ευχή του ενταφιασμού (σελ.). Ύστερα ολοκληρώνει με την άφεση και την ευλογία.</p>



	<p>Νεκρώσιμη ακολουθία των αγοριών . Ο Ιερέας λέει την ευχή της Ευχαριστίας, και κατόπιν θυμιάζει. Μετά λέει «Δόξα Πατρί …», «Πάτερ ημών …», τον πεντηκοστό ψαλμό και, τέλος, τα ακόλουθα: 26 Ψαλμός 26:911 . . Γίνε βοηθός μου· μη με αποδιώξεις και μη με εγκαταλείψεις, Θεέ Σωτήρα μου. Ο πατέρας μου και η μητέρα μου με εγκατέλειψαν, ο Κύριος όμως με προσδέχθηκε. Δίδαξέ με, Κύριε, τον δρόμο σου, και οδήγησέ με σε ίσιο δρόμο, εξαιτίας των εχθρών μου. Αλληλούια. 64 Ψαλμός 64:56. . Μακάριος είναι εκείνος τον οποίο επέλεξες και τον πήρες κοντά σου· θα κατοικεί στις αυλές σου. Θα χορτάσουμε από τα αγαθά του οίκου σου. Ο ναός σου είναι άγιος, άξιος θαυμασμού δικαίως. Ο Κύριος σώζει τις ψυχές των δούλων του και δεν θα μετανιώσουν όσοι στηρίζονται σε Αυτόν. Αλληλούια. 114 Ψαλμός 114:57 . . Σώσε, Κύριε, τη ψυχή μου. Ο Κύριος είναι οικτίρμων και δίκαιος, και ο Θεός μας ελεεί. Ο Κύριος είναι φύλακας των νηπίων· ταπεινώθηκα και με έσωσε. Στη στενοχώρια μου κάλεσα τον Κύριο και άκουσε τη φωνή μου και με έβγαλε σε ευρυχωρία. Αλληλούια.: Ύστερα λέει: .. ...Δώστε μου την ευλογία σας, πατέρες και αδελφοί· συγχωρείστε με εν μετανοία και προσευχηθείτε για εμένα. Δόξα Πατρί και Υιώ και Αγίω Πνεύματι, νυν και αεί και εις τους αιώνας των αιώνων. Αμήν. Ευλογημένος ο Κύριος, που φωτίζει κάθε άνθρωπο που έρχεται στον κόσμο, νυν και αεί και εις τους αιώνας των αιώνων. Αμήν.</p>

	<p>4 : 13 – 18 Επιστολή προς Θεσσαλονικείς Α΄ (4:13-18).. Δεν θέλω να αγνοείτε, αδελφοί, σχετικά με όσους έχουν κοιμηθεί, ώστε να μη λυπάστε, όπως και οι υπόλοιποι, που δεν έχουν ελπίδα. Γιατί, αν πιστεύουμε ότι ο Ιησούς πέθανε και αναστήθηκε, έτσι και ο Θεός, αυτούς που κοιμήθηκαν, θα τους φέρει διά του Ιησού μαζί του. Αυτό σας το λέω με λόγο του Κυρίου, ότι εμείς που ζούμε, όσοι απομένουμε για την παρουσία του Κυρίου, δεν θα προλάβουμε αυτούς που κοιμήθηκαν· διότι ο ίδιος ο Κύριος θα κατέβει από τον ουρανό με πρόσταγμα, με φωνή αρχαγγέλου και με σάλπιγγα Θεού, κι αυτοί που πέθαναν εν Χριστώ θα αναστηθούν πρώτα· έπειτα, εμείς που ζούμε, όσοι απομένουμε, θα αρπαχτούμε μαζί τους, ταυτόχρονα, με σύννεφα, για να συναντηθούμε με τον Κύριο στον αέρα· έτσι, θα είμαστε πάντοτε μαζί με τον Κύριο. Λοιπόν, να παρηγορείτε ο ένας τον άλλον με τα λόγια αυτά. Η χάρη του Θεού Πατέρα ας έλθει σ’ εμάς. Αμήν. . Λέγεται το Τρισάγιο, η ευχή του Ευαγγελίου και ο ψαλμός.26 Ψαλμός 26:10, 114:6 . . . Ο πατέρας μου και η μητέρα μου με εγκατέλειψαν, ο Κύριος όμως με προσδέχθηκε. Ο Κύριος είναι φύλακας των νηπίων· ταπεινώθηκα και με έσωσε. Αλληλούια.(7 : 11 – 16 ) Ευαγγέλιο κατά Λουκάν (7:1116) . . Τότε ο Ιησούς πορευόταν σε μια πόλη που ονομαζόταν Ναΐν, και μαζί του πορεύονταν αρκετοί από τους μαθητές του και μεγάλο πλήθος. Όταν πλησίασε στην πύλη τής πόλης, να! φερόταν έξω ένας νεκρός, ο οποίος ήταν μοναχογιός για τη μητέρα του· αυτή ήταν χήρα, και ένα μεγάλο πλήθος από την πόλη ήταν μαζί της. Βλέποντάς την ο Κύριος, τη σπλαχνίστηκε, και της είπε: «Μην κλαις». Και πλησιάζοντας, άγγιξε το φέρετρο, και εκείνοι που το βάσταζαν στάθηκαν, και είπε: «Νεανίσκε, σε σένα λέω, σήκω επάνω». Και ο νεκρός ανακάθησε και άρχισε να μιλάει, και τον έδωσε στη μητέρα του. Φόβος τούς κατέλαβε όλους, και δόξαζαν τον Θεό λέγοντας ότι ένας μεγάλος προφήτης ορθώθηκε ανάμεσά μας, και ότι ο Θεός επισκέφθηκε τον λαό του. Δόξα σοι, Κύριε. : Ύστερα λέγονται τα μετά το Ευαγγέλιο και η Ψαλμωδία (σελ 116 ). Κατόπιν ο Ιερέας λέει τις τρεις μικρές ευχές, το Σύμβολο της Πίστεως, και ακολούθως την παρακάτω ευχή:. . () ... .:. .() .. Aληθινέ Θεέ, Λόγε του Παντοκράτορα Κυρίου του παντός, ακατανόητε, που είσαι στον κόλπο του Πατέρα σου, μόνε Θεέ, Κύριε Σωτήρα μας φιλάνθρωπε, που πάντοτε αγαθοποιείς, που γνωρίζεις τα κρυφά των ανθρώπων, τα γνωστά και τα άγνωστα· γι’ αυτό σε παρακαλούμε και σου ζητούμε, φιλάνθρωπε, με το έλεός σου, τη συγχώρησή σου και την ανάπαυση που χορηγείς, να δεχθείς αυτή την αγνή παρακαταθήκη του δούλου σου [...], ο οποίος δεν πρόλαβε να ολοκληρώσει τη ζωή του επάνω στη γη, δεν απόλαυσε τις χαρές της, δεν πήρε ούτε έδωσε, αλλά ήπιε από το άφθαρτο γάλα, είδε την αδιάφθορη λαμπρότητά σου και απόλαυσε την άμεμπτη παρθενία. Σου ζητούμε να τον αναπαύσεις και να ελεήσεις την παιδικότητά του· διότι, εάν μας καταλογίσεις τις αμαρτίες μας, κανείς δεν θα δικαιωθεί ενώπιόν σου, έστω κι αν ήταν η ζωή του μία μόνο ημέρα επάνω στη γη. Εσύ ανέδειξες τη χάρη των παιδιών με το αγαθό σου στόμα, λέγοντας γι’ αυτά: «Προσέχετε, να μην καταφρονήσετε ένα από τούτα τα μικρά· γιατί σας λέω ότι οι άγγελοί τους στους ουρανούς βλέπουν ακατάπαυστα το πρόσωπο του Πατέρα μου, που είναι στους ουρανούς». Αφού αυτή η χάρη τούς ήρθε από τον ουρανό, λογάριασε τον δούλο σου [...] μαζί με τα παιδιά που προηγήθηκαν από αυτόν, που είναι συγκεντρωμένα στους τόπους της αναπαύσεως της Βασιλείας σου, τα οποία είναι εκατόν σαράντα τέσσερις χιλιάδες. Ντύσε τον, όπως και αυτά, με το αγνό ένδυμα και την άφθαρτη λαμπρότητα στη σκιά του φωτός που ετοίμασες για όποιον ευδόκησε σ’ εσένα. Σε προσκυνούμε, Κύριε Ιησού Χριστέ, που μπορείς και ερευνάς τη φύση μας, αφού εσύ είσαι γνώστης των φανερών και των κρυφών. Σου ζητούμε να φροντίσεις τον πατέρα και τη μητέρα του, τους δούλους σου, των οποίων το πένθος, τα δάκρυα και ο θρήνος έχουν φτάσει σ’ εσένα. Εσύ, πανάγαθε φιλάνθρωπε, πήγες στην πόλη Ναΐν και ανέστησες άμεμπτα τον υιό της χήρας. Στους γονείς αυτούς, Κύριε, δώσε άλλο καρπό, ώστε να αντικαταστήσουν τη λύπη με τη χαρά· διότι εσύ είσαι αυτός που απομάκρυνε από εμάς τη λύπη, Κύριε Ιησού Χριστέ Θεέ μας. Επειδή η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν. ... 41. ( 248 ). Ύστερα ο Λαός λέει το «Πάτερ ημών …». Κατόπιν ο Ιερέας λέει την άφεση του Υιού, το «Κύριε ελέησον» 41 φορές, και, αφού ενταφιαστεί η σορός, εάν θελήσει ο Ιερέας μπορεί να πει την ευχή του ενταφιασμού (σελ 116). Ύστερα ολοκληρώνει με την άφεση και την ευλογία.</p>





	<p>Νεκρώσιμη ακολουθία των κοριτσιών.. Λέγει ο ιερέας την προσευχή της ευχαριστίας, μετά θυμιατίζει και λέγει Δόξα Πατρί ……. Πάτερ ημών…….. το πεντηκοστό ψαλμό …….., ύστερα λέγει ο Ιερέας: 33 Ψαλμός 33:12,6 Ελάτε, παιδιά, ακούστε με· θα σας διδάξω τον φόβο του Κυρίου. Ελάτε σε αυτόν για να φωτιστείτε, και τα πρόσωπά σας δεν θα καταντροπιαστούν. Αλληλούια. 61 Ψαλμός 61:2, 71:56 Αλήθεια, δεν αναπαύεται στον Θεό η ψυχή μου; Σε αυτόν είναι η σωτηρία μου. Εσύ είσαι η ελπίδα μου από τη νεότητά μου. Σ’ εσένα στηρίχθηκα γερά από την κοιλιά της μητέρας μου· εσύ είσαι η σκέπη μου από τα σπλάχνα της μητέρας μου· για εσένα θα είναι πάντοτε ο ύμνος μου. Αλληλούια. 88 Ψαλμός 88:48-49 Θυμήσου Κύριε, ποιο είναι το θεμέλιό μου. Μήπως μάταια έπλασες την ανθρωπότητα; Ποιος άνθρωπος θα ζήσει και δεν θα δει θάνατο. Αλληλούια. 188 Ψαλμός 119: 73-76 Τα χέρια σου με δημιούργησαν και με έπλασαν· συνέτισέ με, ώστε να μάθω τις εντολές σου. Αυτοί που έχουν τον φόβο σου θα με δουν και θα ευφρανθούν, επειδή ήλπισα στον λόγο σου. Κύριε, γνωρίζω ότι οι κρίσεις σου είναι δίκαιες και ότι με παιδαγώγησες πιστά. Ας με παρηγορήσει, σε ικετεύω, το έλεός σου. Αλληλούια. : Ύστερα λέει: Δώστε μου την ευλογία σας, πατέρες και αδελφοί· συγχωρείστε με εν μετανοία και προσευχηθείτε για εμένα. Δόξα Πατρί και Υιώ και Αγίω Πνεύματι, νυν και αεί και εις τους αιώνας των αιώνων. Αμήν. 15 : 50 – 58 Επιστολή προς Κορινθίους Α΄ (15:50-58) Τούτο λέω, αδελφοί, ότι η σάρκα και το αίμα δεν μπορούν να κληρονομήσουν τη βασιλεία του Θεού, ούτε η φθορά κληρονομεί την αφθαρσία. Να, σας λέω κάτι που είναι μυστήριο· όλοι δεν θα κοιμηθούμε, όλοι όμως θα μεταμορφωθούμε, σε μια στιγμή, εν ριπή οφθαλμού, στην έσχατη σάλπιγγα· θα σαλπίσει, δηλαδή, και οι νεκροί θα αναστηθούν άφθαρτοι, ενώ εμείς θα μεταμορφωθούμε. Γιατί πρέπει τούτο το φθαρτό να ντυθεί την αφθαρσία, και τούτο το θνητό να ντυθεί την αθανασία. Όταν τούτο το φθαρτό ντυθεί την αφθαρσία, και τούτο το θνητό ντυθεί την αθανασία, τότε θα πραγματοποιηθεί ο λόγος που έχει γραφεί: «Καταβροχθίστηκε ο θάνατος νικηφόρα». «Θάνατε, πού είναι το κεντρί σου; Άδη, πού είναι η νίκη σου;». Το κεντρί του θανάτου είναι η αμαρτία, ενώ η δύναμη της αμαρτίας είναι ο νόμος. Ευχαριστία ανήκει στον Θεό, ο οποίος μας δίνει τη νίκη διά του Κυρίου μας Ιησού Χριστού. Έτσι, αγαπητοί μου αδελφοί, να γίνεστε στερεοί, αμετακίνητοι, περισσεύοντας πάντοτε στο έργο του Κυρίου, γνωρίζοντας ότι ο κόπος σας δεν είναι μάταιος εν Κυρίω. Η χάρη του Θεού Πατέρα ας έλθει σ’ εμάς. Αμήν. Λέγεται το Τρισάγιο, η ευχή του Ευαγγελίου και ο ψαλμός. 39 : 1213 Ψαλμός 38:1314 Κύριε, είμαι πάροικος κοντά σου και παρεπίδημος, όπως και όλοι οι πρόγονοί μου. Ελευθέρωσέ με, ώστε να ανακουφιστώ πριν αποχωρήσω, μήπως και δεν υπάρχω στο μέλλον. Αλληλούια.( 9 : 18 – 36 ) Ευαγγέλιο κατά Ματθαίον (9:18-36) Ενώ ο Ιησούς έλεγε αυτά στους μαθητές του, ξαφνικά κάποιος άξιωματούχος, αφού τον πλησίασε, τον προσκυνούσε λέγοντας: «Η κόρη μου πέθανε μόλις προ ολίγου· μα έλα και βάλε επάνω της το χέρι σου, και θα ξαναζήσει». Ο Ιησούς λοιπόν σηκώθηκε και τον ακολούθησε, μαζί με τους μαθητές του. Εκείνη τη στιγμή, μια γυναίκα που αιμορροούσε δώδεκα χρόνια πλησίασε από πίσω και άγγιξε την άκρη του ιματίου του. Γιατί έλεγε μέσα της: «Αν απλώς αγγίξω το ιμάτιό του, θα σωθώ». Ο Ιησούς, γυρίζοντας και βλέποντάς την, είπε: «Έχε θάρρος, κόρη μου· η πίστη σου σε έχει σώσει». Και η γυναίκα σώθηκε από την ώρα εκείνη. Και όταν ο Ιησούς ήρθε στο σπίτι του άρχοντα, βλέποντας τους αυλητές και το πλήθος να θορυβούν, τους λέει: «Αναχωρείστε· γιατί το κοριτσάκι δεν πέθανε, αλλά κοιμάται». Κι αυτοί τον περιγελούσαν. Όταν όμως το πλήθος βγήκε έξω, εκείνος μπήκε μέσα, έπιασε το χέρι της και το κοριτσάκι σηκώθηκε. Και η φήμη αυτή διαδόθηκε σε όλη την περιοχή εκείνη. Δόξα σοι, Κύριε. ( 246 )... Ύστερα λέγονται τα μετά το Ευαγγέλιο και η ψαλμωδία (σελ 116 ). Κατόπιν ο Ιερέας λέει τις τρεις μικρές ευχές, το Σύμβολο Σωτήρα και ευεργέτη μας, φιλάνθρωπε Σωτήρα των αιώνων· καθώς ομολογούμε το άγιο όνομά σου, που είναι γεμάτο δέος και δόξα, άκουσε τη δέησή μας και δέξου τις προσευχές μας με τη δικαιοσύνη σου. Φρούρησέ μας με τη δικαιοσύνη σου και μην κρίνεις τους δούλους σου, διότι δεν δικαιώνεται ενώπιόν σου κανείς άνθρωπος. Σε προσκυνούμε, υποτασσόμαστε σ’ εσένα, σε ευχαριστούμε και ομολογούμε τη δόξα σου. Διακηρύσσουμε την εν σαρκί παρουσία σου, τον θάνατο που δέχθηκες για χάρη μας, ώστε να μας καταργήσεις το αγκάθι του θανάτου. Εσύ μας έδωσες τον αρραβώνα της σωτηρίας, με την ανάσταση από τους νεκρούς. Όρισες για εμάς τη φανέρωση της τελικής αναστάσεως, κατά την οποία θα έρθεις στη Δευτέρα σου Παρουσία στο τέλος των αιώνων, για να κρίνεις τους ζώντες και τους κεκοιμημένους και να ανταποδώσεις στον καθένα κατά τα έργα του, είτε είναι καλά είτε είναι πονηρά. Αυτά θα γίνουν την ώρα κατά την οποία θα φανερωθούν οι κρυφές πράξεις των ανθρώπων με την αποκάλυψή τους εν ριπή οφθαλμού, όταν θα είναι γυμνοί, ταπεινοί ενώπιον της αγίας σου δόξας, Θεέ και Λόγε του Πατέρα. Σε παρακαλούμε, φιλάνθρωπε, που αγαπάς τη Δημιουργία σου, για την παρθένο δούλη σου [...], η οποία εξήλθε από το σώμα όπως και οι πρόγονοί της, και ήρθε σ’ εσένα, αληθινέ Θεέ. Ας είναι η είσοδός της κοντά σ’ εσένα φωτεινή σαν ακοίμητο λυχνάρι· λογάριασέ τη μαζί με τις παρθένες συντρόφους της, οι οποίες προηγήθηκαν στο μεγάλο δείπνο της απερίγραπτης χαράς, που ετοίμασες για όσους ευδόκησαν σ’ εσένα. Ανάστησέ την, κατά την αληθινή, αψευδή σου επαγγελία, στην ανάσταση των δικαίων, ώστε να λάβει μέρος και κλήρο στη Βασιλεία του Ιησού Χριστού σου, του Θεού μας, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν.</p>

	<p>.. 41.( 248 ).. Ύστερα ο Λαός λέει το «Πάτερ ημών …». Κατόπιν ο Ιερέας λέει την άφεση του Υιού, το «Κύριε ελέησον» 41 φορές, και, αφού ενταφιαστεί η σορός, εάν θελήσει ο Ιερέας μπορεί να πει την ευχή του ενταφιασμού (σελ 117). Ύστερα ολοκληρώνει με την άφεση και την ευλογία.</p>

	<p>. Η νεκρώσιμη ακολουθία των γυναικών που πεθαίνουν κατά τη διάρκεια της γέννησης. 26 : 9 – Ο Ιερέας λέει την ευχή της Ευχαριστίας, και κατόπιν θυμιάζει. Μετά λέει «Δόξα Πατρί …», «Πάτερ ημών …», τον πεντηκοστό ψαλμό και, τέλος, τα ακόλουθα:26 : 9 - 20 Ησαΐας 26:9-20 Η ψυχή μου ποθεί να μνημονεύει το όνομά σου. Μέσα στη νύκτα σηκώνεται το πνεύμα μου για εσένα, Θεέ, διότι οι κρίσεις σου είναι φως επάνω στη γη. Μάθετε τη δικαιοσύνη οι ένοικοι της γης. Γιατί έχει παυθεί ο ασεβής· όποιος δεν θα μάθει δικαιοσύνη επάνω στη γη, δεν θα εφαρμόσει την αλήθεια· ας φύγει ο ασεβής, ώστε να μη δει το μεγαλείο του Κυρίου. Το χέρι σου, Κύριε, υψώνεται, κι αυτοί δεν το γνώριζαν, όταν όμως το μάθουν, θα καταντροπιαστούν. Ανεξέλεγκτο πάθος θα καταλάβει έναν λαό που είναι απαίδευτος, και φωτιά που είναι ενάντια στους εχθρούς θα τους καταφάει. Κύριε Θεέ μας, δώσε μας την ειρήνη, γιατί εσύ μας έδωσες τα πάντα. Κύριε Θεέ μας, κάνε μας κτήμα σου· Κύριε, άλλον κύριο εκτός από εσένα δεν γνωρίζουμε· το όνομά σου έχουμε στο στόμα μας. Οι νεκροί δεν πρόκειται να δουν ζωή, ούτε γιατροί θα μπορέσουν να τους ανορθώσουν. Γι’ αυτό, κινήθηκες εναντίον τους και τους εξολόθρευσες, και εξάλειψες ολόκληρη τη γενιά τους. Πρόσθεσέ τους κακά, Κύριε, πρόσθεσε κακά στους ενδόξους της γης. Κύριε, στη θλίψη σε θυμήθηκα· με θλίψη μικρή μάς παιδαγωγείς. Όπως η έγκυος γυναίκα, όταν πλησιάζει στη γέννα, κοιλοπονεί και φωνάζει μέσα στους πόνους της, έτσι γίναμε για την αγάπη σου, Κύριε, εξαιτίας του φόβου μας για εσένα. Συλλάβαμε, κοιλοπονήσαμε, γεννήσαμε· το πνεύμα της σωτηρίας σου εφαρμόσαμε επάνω στη γη· δεν θα εκπέσουμε εμείς, αλλά οι ένοικοι της γης. Οι νεκροί θα αναστηθούν, θα σηκωθούν όρθιοι όσοι είναι μέσα στους τάφους, και θα ευφρανθούν οι ζωντανοί· γιατί η δροσιά σου είναι φάρμακο γι’ αυτούς, ενώ η γη των ασεβών θα εκπέσει. Προχώρα, λαέ μου, μπες στο σπίτι σου, κλείσε την πόρτα σου, κρύψου για λίγο, μέχρι να περάσει η οργή του Κυρίου. Δόξα στην Αγία Τριάδα. ( 5:115) Επιστολή προς Ρωμαίους (5:115) Αφού ανακηρυχθήκαμε δίκαιοι με την πίστη, ας έχουμε ειρήνη με τον Θεό διά του Κυρίου μας Ιησού Χριστού, διά του οποίου λάβαμε με την πίστη και την είσοδο στη χάρη στην οποία στεκόμαστε· ακόμη, καυχώμαστε στην ελπίδα τής δόξας του Θεού. Κι όχι μόνο αυτό, αλλά καυχώμαστε και στις θλίψεις, γνωρίζοντας ότι η θλίψη φέρνει με κόπο την υπομονή, η υπομονή την αυθεντικότητα, η αυθεντικότητα την ελπίδα· η ελπίδα δεν ντροπιάζει, διότι η αγάπη του Θεού έχει ξεχυθεί μέσα στις καρδιές μας διά του Αγίου Πνεύματος, που μας δόθηκε. Γιατί ο Χριστός, όταν εμείς ήμασταν ακόμα ασθενείς, πέθανε κατά τον ορισμένο καιρό για χάρη των ασεβών. Διότι με δυσκολία θα πεθάνει κάποιος για έναν δίκαιο· για τον αγαθό, βέβαια, ίσως και να τολμάει κάποιος να πεθάνει. Ο Θεός όμως δείχνει τη δική του αγάπη σ’ εμάς, επειδή, ενώ εμείς ήμασταν ακόμα αμαρτωλοί, ο Χριστός πέθανε για χάρη μας. Αφού λοιπόν πολύ περισσότερο ανακηρυχθήκαμε δίκαιοι τώρα με το αίμα του, θα σωθούμε από την οργή δι’ αυτού. Επειδή, αν, ενώ ήμασταν εχθροί, συμφιλιωθήκαμε με τον Θεό διά του θανάτου του Υιού του, πολύ περισσότερο, εφόσον συμφιλιωθήκαμε, θα σωθούμε με τη ζωή του. Κι όχι μόνο αυτό, αλλά και καυχώμαστε στον Θεό διά του Κυρίου μας Ιησού Χριστού, μέσω του οποίου λάβαμε τώρα τη συμφιλίωση. Γι’ αυτό, όπως ακριβώς δι’ ενός ανθρώπου η αμαρτία εισήλθε στον κόσμο, και με την αμαρτία ο θάνατος, και με τον τρόπο αυτό ο θάνατος πέρασε μέσα σε όλους τους ανθρώπους, εξαιτίας τού ότι όλοι αμάρτησαν (γιατί μέχρι τον νόμο υπήρχε η αμαρτία στον κόσμο, όμως δεν λογαριάζεται ως αμαρτία όσο δεν υπήρχε νόμος· αλλά ο θάνατος βασίλευσε από τον Αδάμ μέχρι τον Μωυσή και σε όσους δεν αμάρτησαν σύμφωνα με την ομοιότητα της παράβασης του Αδάμ, ο οποίος είναι τύπος του μέλλοντος. Αλλά δεν ισχύει το, όπως το αμάρτημα, έτσι και το χάρισμα· διότι, αν για το αμάρτημα του ενός πέθαναν οι πολλοί, πολύ περισσότερο η χάρη του Θεού και η δωρεά διά της χάρης του ενός ανθρώπου, του Ιησού Χριστού, περίσσευσε στους πολλούς. Και η δωρεά δεν είναι όπως η κατάκριση, που έγινε διά του ενός που αμάρτησε· διότι η κρίση εξαιτίας του ενός έγινε κατάκριση των πολλών, το χάρισμα όμως εξαιτίας των πολλών αμαρτημάτων έγινε δικαίωση. Διότι, αν με το αμάρτημα του ενός βασίλευσε ο θάνατος διά του ενός, πολύ περισσότερο αυτοί που λαμβάνουν την αφθονία της χάρης και της δωρεάς τής δικαιοσύνης θα βασιλεύσουν με ζωή διά του ενός, του Ιησού Χριστού). Όπως λοιπόν εξαιτίας ενός αμαρτήματος ήρθε κατάκριση για όλους τους ανθρώπους, έτσι και εξαιτίας μίας δικαιοσύνης ήρθε σε όλους τους ανθρώπους δικαίωση με ζωή. Γιατί, όπως ακριβώς με την παρακοή του ενός ανθρώπου οι πολλοί κατέστησαν αμαρτωλοί, έτσι και με την υπακοή τού ενός οι πολλοί θα καταστούν δίκαιοι. Η χάρη του Θεού Πατέρα ας έλθει σ’ εμάς. Αμήν. 77 : 3234 . Λέγεται το Τρισάγιο, η ευχή του Ευαγγελίου και ο ψαλμός.39 : 1213 Ψαλμός (39:12-13) Επειδή ήταν οικτίρμων, συγχώρησε την ανομία τους, και θυμήθηκε ότι ήσαν σάρκα, άνεμος που παρέρχεται και δεν επιστρέφει. Αλληλούια.( 16 : 20 – 23 ) Ευαγγέλιο κατά Ιωάννην (16: 20-23) Σας βεβαιώνω απόλυτα ότι εσείς θα κλάψετε και θα θρηνήσετε, ο κόσμος όμως θα χαρεί· εσείς θα λυπηθείτε, αλλά η λύπη σας θα μεταβληθεί σε χαρά. Η γυναίκα, όταν γεννάει, έχει λύπη, επειδή ήρθε η ώρα της· όταν όμως γεννήσει το παιδί, δεν θυμάται πλέον τη θλίψη, εξαιτίας της χαράς ότι ένας άνθρωπος γεννήθηκε στον κόσμο. Κι εσείς λοιπόν τώρα έχετε μεν λύπη· θα σας δω όμως πάλι και θα χαρεί η καρδιά σας, και τη χαρά σας κανένας δεν την αφαιρεί από εσάς. Και κατά την ημέρα εκείνη δεν θα ζητήσετε από εμένα τίποτε. Δόξα σοι, Κύριε.</p>

	<p>( 246 ) ( 247 ) . 41 ( 248 ) . Ύστερα λέγονται τα μετά το Ευαγγέλιο και η ψαλμωδία (σελ 116 ). Κατόπιν ο Ιερέας λέει τις τρεις μικρές ευχές, το Σύμβολο της Πίστεως, και την ευχή (σελ 117). Ύστερα ο Λαός λέει το «Πάτερ ημών …». Κατόπιν ο Ιερέας λέει την άφεση του Υιού, το «Κύριε ελέησον» 41 φορές, και, αφού ενταφιαστεί η σορός, εάν θελήσει ο Ιερέας μπορεί να πει την ευχή του ενταφιασμού (σελ 117). Ύστερα ολοκληρώνει με την άφεση και την ευλογία.</p>



	<p>Συνοπτική νεκρώσιμη ακολουθία των Πατριαρχών, Μητροπολιτών και Επισκόπων : Λέγεται η προσευχή της Ευχαριστίας, ο Ιερέας θυμιάζει, και μετά λέγονται τα παρακάτω χωρία από τους ψαλμούς: 117 : 1 – 5 Ψαλμός 117:15 Δοξολογείτε τον Κύριο, επειδή είναι αγαθός· διότι το έλεός του παραμένει εις τον αιώνα. Ας πει λοιπόν το γένος του Ααρών ότι είναι αγαθός· διότι το έλεός του παραμένει εις τον αιώνα. Ας πουν λοιπόν εκείνοι που φοβούνται τον Κύριο ότι είναι αγαθός· διότι το έλεός του παραμένει εις τον αιώνα. Μέσα στη θλίψη επικαλέστηκα τον Κύριο· ο Κύριος με εισάκουσε, δίνοντάς μου ανακούφιση. Αλληλούια. 118 : 23 – 28 Ψαλμός 118: 23-28 Κύριε, δίδαξέ με τον δρόμο των εντολών σου, και θα τον τηρώ μέχρι τέλους. Συνέτισέ με, και θα τηρώ τον νόμο σου· ναι, θα τον τηρώ με όλη μου την καρδιά. Οδήγησέ με στον δρόμο των προσταγμάτων σου, επειδή ευφραίνομαι σ’ αυτόν. Κάνε την καρδιά μου να θέλει την ομολογία σου και όχι την πλεονεξία. Απόστρεψε τα μάτια μου από το να βλέπουν τη ματαιότητα· ζωοποίησέ με στον δρόμο σου. Πραγματοποίησε τον λόγο σου, τον οποίο υποσχέθηκες στον δούλο σου, που είναι εξολοκλήρου μέσα στον φόβο σου. Αφαίρεσε το όνειδός μου, το οποίο φοβάμαι, επειδή οι κρίσεις σου είναι αγαθές. Να, επιθύμησα τις εντολές σου· ζωοποίησέ με με τη δικαιοσύνη σου. Αλληλούια. 138 : 8 – 11 Ψαλμός 138:1113 Είπα: «Το σκοτάδι σίγουρα θα με σκεπάσει, αλλά η νύκτα θα είναι φως και ευφροσύνη για εμένα. Διότι το σκοτάδι δεν θα ενεργήσει μακριά από εσένα, και η νύκτα θα φωτιστεί όπως η ημέρα· όπως το σκοτάδι της είναι και το φως της. Διότι εσύ γνωρίζεις τα νεφρά μου· με βοηθάς από την κοιλιά της μητέρας μου. Αλληλούια.</p>

	<p>13 : 7 – 21 Επιστολή προς Εβραίους (13:721) Να θυμάστε τους προεστώτες σας, που σας είπαν τον λόγο του Θεού, των οποίων να μιμείστε την πίστη, έχοντας μπροστά στα μάτια σας το αποτέλεσμα του τρόπου που έζησαν. Ο Ιησούς Χριστός είναι ο ίδιος χθες και σήμερα και στους αιώνες. Μην πλανάσθε με διδαχές ποικίλες και ξένες· γιατί είναι καλό η καρδιά να στερεώνεται με τη χάρη, όχι με φαγητά, στα οποία όσοι περπάτησαν δεν ωφελήθηκαν. Έχουμε θυσιαστήριο, από το οποίο δεν έχουν εξουσία να φάνε αυτοί που λατρεύουν στη σκηνή. Διότι τα σώματα των ζώων των οποίων το αίμα εισάγεται μέσα στα άγια από τον αρχιερέα για την αμαρτία, κατακαίγονται έξω από το τείχος. Γι’ αυτό και ο Ιησούς, για να αγιάσει τον λαό με το δικό του αίμα, έπαθε έξω από την πύλη. Ας εξερχόμαστε προς αυτόν έξω από το τείχος, φέροντας τον ονειδισμό του. Διότι δεν έχουμε εδώ μόνιμη πόλη, αλλά τη μέλλουσα επιζητούμε. Δι’ αυτού λοιπόν ας προσφέρουμε πάντοτε θυσία αινέσεως στον Θεό, δηλαδή καρπό από τα χείλη μας, που ομολογούν το όνομά του. Να μη λησμονείτε την αγαθοεργία και την κοινωνία· γιατί με τέτοιες θυσίες ευχαριστείται ο Θεός. Να πείθεστε στους προεστώτες σας και να τους υπακούτε· γιατί αυτοί αγρυπνούν για τις ψυχές σας, γιατί έχουν να δώσουν λόγο· για να το κάνουν αυτό με χαρά, και χωρίς να στενάζουν· αυτό δεν σας ωφελεί. Να προσεύχεστε για εμάς· διότι είμαστε πεπεισμένοι ότι έχουμε καλή συνείδηση, θέλοντας να πολιτευόμαστε καλά, σε όλα. Περισσότερο μάλιστα σας παρακαλώ να το κάνετε αυτό, ώστε να επιστρέψω γρηγορότερα στην προηγούμενη κατάσταση για χάρη σας. Ο Θεός της ειρήνης, που ανέβασε από τους νεκρούς τον μεγάλο ποιμένα των προβάτων, τον Κύριό μας Ιησού, με το αίμα της αιώνιας διαθήκης, είθε να σας κάνει τέλειους σε κάθε αγαθό έργο, ώστε να εφαρμόζετε το θέλημά του, ενεργώντας εκείνος μέσα σας αυτό που είναι ενώπιόν του ευχάριστο, διά του Ιησού Χριστού, στον οποίο ανήκει η δόξα στους αιώνες των αιώνων. Αμήν. Η χάρη του Θεού Πατέρα ας έλθει σ’ εμάς. Αμήν.. Λέγεται το Τρισάγιο, η ευχή του Ευαγγελίου και ο ψαλμός. 60 : 3 4 Ψαλμός 60:5, 6 Μέσα στη σκηνή σου θα παροικώ αιώνια· θα καταφύγω κάτω από τη σκέπη των πτερύγων σου. Διότι εσύ, Θεέ, εισάκουσες τις προσευχές μου· μου έδωσες την κληρονομιά εκείνων που φοβούνται το όνομά σου. Αλληλούια. 90 : 1 Ψαλμός 90:1,2 Αυτός που μένει στη βοήθεια του Υψίστου, θα είναι κάτω από τη σκιά του Παντοκράτορα. Θα λέει στον Κύριο: «Εσύ, Θεέ, είσαι ο βοηθός και η καταφυγή μου», και θα ελπίζω σ’ αυτόν. Αλληλούια. 22 : 24 – 30 Ευαγγέλιο κατά Λουκάν (22:2430) Έγινε φιλονεικία μεταξύ των μαθητών για το ποιος από αυτούς φαίνεται να είναι ο μεγαλύτερος σε αξία. Και ο Ιησούς τούς είπε: «Οι βασιλείς των εθνών τα διαφεντεύουν, κι όσοι τα εξουσιάζουν ονομάζονται ευεργέτες. Εσείς όμως α μην κάνετε έτσι, αλλά ο μεγαλύτερος μεταξύ σας ας είναι όπως ο μικρότερος· και ο προεστώς ας είναι όπως ο υπηρέτης. Γιατί ποιος είναι μεγαλύτερος: αυτός που κάθεται στο τραπέζι ή ο υπηρέτης; Όχι αυτός που κάθεται; Εγώ όμως είμαι ανάμεσά σας ως εκείνος που υπηρετεί. Εσείς είστε αυτοί που έχετε μείνει μαζί μου στους πειρασμούς μου· γι’ αυτό, κι εγώ σας ετοιμάζω τη βασιλεία, όπως ο πατέρας μου την ετοίμασε σε μένα, για να τρώτε και να πίνετε επάνω στο τραπέζι μου μέσα στη βασιλεία μου, και να καθήσετε επάνω σε θρόνους, κρίνοντας τις δώδεκα φυλές του Ισραήλ. Δόξα σοι, Κύριε. . Ύστερα λέει τις τρεις μικρές ευχές, το Σύμβολο της Πίστεως, και ακολούθως την ευχή: Δέσποτα Κύριε Ιησού Χριστέ, δημιουργέ όλης της κτίσεως, που από την πολλή αγαθότητά σου δέχθηκες να γίνεις αρχιερέας, που διακόσμησες με ποικίλα χαρίσματα και διάφορους νόμους την αγία σου Εκκλησία, που την απέκτησες με το τίμιο Αίμα σου, για χάρη του λαού σου· χάρισέ μας ώστε να σε θυμόμαστε με αγνότητα και διακαιοσύνη, και να σου προσφέρουμε ύμνους και ευχαριστίες για όλα σου τα έργα· διότι εσύ είσαι ο βοηθός, ο υποστηρικτής, η σωτηρία, η ελπίδα, η θεραπεία, η ανάσταση και η αιώνια ζωή μας. Αγαθέ και φιλάνθρωπε, δημιούργησες με τάξη όλα σου τα δημιουργήματα, τα ορατά και τα αόρατα, όσα είναι στους ουρανούς και όσα είναι στη γη· ιδιαίτερα την αγία σου Εκκλησία την εμπιστεύτηκες στα χέρια άγρυπνων ποιμένων και φυλάκων, για να ποιμάνουν τον λαό σου, να τον κατηχήσουν, να ορθοτομήσουν τον λόγο χωρίς ντροπή, ώστε να σου ετοιμάσουν έναν άγιο λαό και ευλογημένα τέκνα στο επουράνιο δείπνο σου. Σε παρακαλούμε, φιλάνθρωπε, να δεχθείς εν ειρήνη την παρακαταθήκη της μακαρίας ψυχής του αγαπητού Πατριάρχου [ή Μητροπολίτου ή Επισκόπου] αββά […], ο οποίος ήρθε τώρα κοντά σου, ζωντανέ Θεέ· αυτός που ήταν οικονόμος της αγίας σου Εκκλησίας, έχοντας στα χέρια του τα δίπτυχα της επαρχίας του. Δώσε του ουράνιο μισθό, καλό τόπο και καλό τάγμα, ώστε να γίνει κοινωνός των προκατόχων του, οι οποίοι είναι οι ποιμένες και οι δάσκαλοι που ορθοτόμησαν τον λόγο της αληθείας και φώτισαν την Εκκλησία σου με το αληθινό φως της δικής σου γνώσης. Σε παρακαλούμε, βασιλέα μας, να μας λογαριάσεις μαζί με εκείνους που οδήγησες στο λιμάνι της αιώνιας ζωής και να μας αναπαύσεις μαζί με το άγιο ποίμνιό σου, που αξιώθηκε να σταθεί στα δεξιά σου. Οδήγησέ μας να προσευχόμαστε, να ζητούμε τις πρεσβείες, να αγωνιζόμαστε χωρίς πλάνη και σκάνδαλα, να σε λατρεύουμε άφοβα, να βρούμε μαζί τους χάρη κοντά σου και να απολαύσουμε τις ασύγκριτες επαγγελίες, διότι εσύ είσαι ο δωρεοδότης των αιωνίων αγαθών. Διότι η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν.: Ύστερα λέγεται το «Πάτερ ημών …», οι αφέσεις, και κατόπιν η ακόλουθη ευχή επί του τάφου: Θυμήσου, Κύριε, τον δούλο σου Πατριάρχη [ή Μητροπολίτη ή Επίσκοπο] αββά […], ο οποίος λειτούργησε στο άγιό σου θυσιαστήριο με αγνότητα, δικαιοσύνη και ορθή καρδιά. Ανάπαυσε την ψυχή του στους τόπους της ζωής, στην αναλλοίωτη χαρά, στον τόπο και στον κλήρο των αγίων, στην απερίγραπτη και πλήρη δόξα και χαρά, στην Εκκλησία των πρωτοτόκων που είναι στους ουρανούς, μαζί με τον Ιησού Χριστό, με τον οποίο είσαι ευλογητός εσύ και το Άγιο Πνεύμα.</p>



	<p>Νεκρώσιμη ακολουθία των πρεσβυτέρων και των ιερέων: Λέγεται η προσευχή της Ευχαριστίας, ο Ιερέας θυμιάζει, και μετά λέγονται τα παρακάτω χωρία από τους ψαλμούς: 134 Ψαλμός 133:1, 134:35 Ευλογείτε τον Κύριο όλοι οι δούλοι του Κυρίου, οι οποίοι στέκονται στον οίκο του Κυρίου, στην αυλή του οίκου του Θεού μας. Αινείτε τον Κύριο, επειδή είναι Κύριος αγαθός. Δοξάστε το όνομά του, επειδή είναι τερπνό. Γιατί ο Κύριος εξέλεξε για τον εαυτό του τον Ιακώβ, για θησαυρό του τον Ισραήλ. Διότι εγώ γνώρισα ότι ο Κύριος είναι μεγάλος και ότι ο Κύριός μας είναι επάνω απ’ όλους τους θεούς. Αλληλούια. 106 Ψαλμός 106:32,41,43 Ας υμνολογούν στον Κύριο τα ελέη του, και τα θαυμαστά έργα του. Ας τον υψώσουν στη σύναξη του λαού του και ας τον δοξάσουν στους θρόνους των πρεσβυτέρων· έκανε τις μεγάλες οικογένειες σαν τα πρόβατα, για να δουν οι δίκαιοι και να χαρούν· να κλειστούν τα στόματα των ανόμων. Όποιος είναι σοφός, να φυλάξει τα λόγια αυτά και να κατανοήσει τα ελέη του Κυρίου. Αλληλούια.</p>





	<p>118 Ψαλμός 118:25,32 Η ψυχή μου κολλήθηκε στο έδαφος· ζωοποίησέ με, σύμφωνα με τον λόγο σου. Φανέρωσα τους δρόμους μου, και με εισάκουσες· δίδαξέ με τις εντολές σου. Κάνε με να κατανοώ τον δρόμο των εντολών σου, και εγώ θα μελετώ τα θαυμάσιά σου. Η ψυχή μου χαλάρωσε από την αδιαφορία· στερέωσέ με στους λόγους σου. Απομάκρυνε από εμένα τον δρόμο της αδικίας, και ελέησέ με με τον νόμο σου. Διάλεξα τον δρόμο της αληθείας, και δεν λησμόνησα τις αποφάσεις σου. Αλληλούια. Δώστε μου την ευλογία σας, πατέρες και αδελφοί· συγχωρείστε με εν μετανοία και προσευχηθείτε για εμένα. Δόξα Πατρί και Υιώ και Αγίω Πνεύματι, νυν και αεί και εις τους αιώνας των αιώνων. Αμήν.Οι ψάλτες λένε: «Ας τον υψώσουν …».24 : 10 – 5 : 1 Επιστολή προς Κορινθίους Β΄ (4:10 5:1) Περιφέρουμε πάντοτε στο σώμα τη νέκρωση του Ιησού, για να φανερωθεί στο σώμα μας και η ζωή του Ιησού. Γιατί εμείς που ζούμε παραδινόμαστε πάντοτε στον θάνατο για χάρη του Ιησού, ώστε να φανερωθεί και η ζωή του Ιησού στη θνητή μας σάρκα. Έτσι, ο θάνατος ενεργείται μέσα σ’ εμάς, η ζωή όμως μέσα σ’ εσάς. Έχοντας το ίδιο πνεύμα της πίστεως, σύμφωνα με το γραμμένο: «Πίστεψα, γι’ αυτό και μίλησα», κι εμείς πιστεύουμε, γι’ αυτό και μιλάμε, γνωρίζοντας ότι αυτός που ανέστησε τον Κύριο Ιησού θα αναστήσει κι εμάς διά του Ιησού, και θα μας τοποθετήσει δίπλα σας. Γιατί τα πάντα είναι για σας, ώστε η χάρη που πλεόνασε, εξαιτίας της ευχαριστίας των περισσοτέρων, να περισσεύσει για τη δόξα του Θεού. Γι’ αυτό, δεν λιποψυχούμε, αλλά, αν και ο εξωτερικός μας άνθρωπος φθείρεται, ο εσωτερικός όμως ανανεώνεται ημέρα με την ημέρα. Διότι η προσωρινή ελαφριά μας θλίψη ετοιμάζει για εμάς, από έπαινο σε έπαινο, αιώνιο βάρος δόξας, επειδή εμείς δεν στοχεύουμε σ’ αυτά που βλέπονται, αλλά σ’ αυτά που δεν βλέπονται· διότι αυτά που βλέπονται είναι πρόσκαιρα, ενώ αυτά που δεν βλέπονται είναι αιώνια. Γνωρίζουμε δηλαδή ότι, αν η επίγεια οικία του σώματός μας διαλυθεί, έχουμε από τον Θεό οικοδομή, οικία αχειροποίητη, αιώνια, στους ουρανούς. Η χάρη του Θεού Πατέρα ας έλθει σ’ εμάς. Αμήν. Λέγεται το Τρισάγιο, η ευχή του Ευαγγελίου και ο ψαλμός.64 : 45 Ψαλμός 64:5 Μακάριος εκείνος τον οποίο εξέλεξες, και τον πήρες κοντά σου· θα κατοικεί στις αυλές σου. Άγιος ο ναός σου και θαυμαστό. Αλληλούια.25 : 14 – 22 Ευαγγέλιο κατά Ματθαίον (25:14-22) Κάποιος άνθρωπος που επρόκειτο να αποδημήσει κάλεσε τους δούλους του και τους παρέδωσε τα υπάρχοντά του· σε άλλον έδωσε πέντε τάλαντα, σε άλλον δύο και σε άλλον ένα, στον καθέναν ανάλογα με τις δυνατότητές του, και αμέσως αποδήμησε. Εκείνος που πήρε τα πέντε τάλαντα πήγε και, δουλεύοντας με αυτά, κέρδισε άλλα πέντε. Το ίδιο και εκείνος που πήρε τα δύο, κέρδισε κι αυτός άλλα δύο. Εκείνος όμως που πήρε το ένα πήγε και έσκαψε στη γη, και έκρυψε το ασημένιο νόμισμα του κυρίου του. Μετά από πολύ καιρό έρχεται ο κύριος εκείνων των δούλων και κάνει μαζί τους λογαριασμό. Όταν λοιπόν ήρθε αυτός που πήρε τα πέντε τάλαντα, παρουσίασε άλλα πέντε τάλαντα, λέγοντας: «Κύριε, πέντε τάλαντα μου παρέδωσες· να, κέρδισα άλλα πέντε τάλαντα». Και ο κύριός του τού είπε: «Εύγε, δούλε αγαθέ και πιστέ· στα λίγα φάνηκες πιστός, σε πολλά θα σε διορίσω· είσελθε στη χαρά του κυρίου σου. Δόξα σοι, Κύριε. : Ύστερα λέει ο ιερέας τα προκαταρκτικά του Ευαγγελίου, μετά λέγεται η εξής ψαλμωδία: Συγκεντρωθείτε όλοι οι πολύγλωσσοι για να θρηνήσουμε τον πατέρα, τον δάσκαλο, τον πνευματικό, τον τιμημένο πρεσβύτερο [ή ιερέα] [...]. Φέρτε τον στη σκέψη σας, ψάλτες, και θα τον βρείτε ανάμεσά σας να σας λέει: «Σε αποχαιρετώ, θυσιαστήριο του Κυρίου, που επάνω σου προσέφερα τις θυσίες στον Θεό. Σας αποχαιρετώ, πατέρες μου, που αγαπάτε τον Θεό, ιερείς που είστε οι οικονόμοι του Παντοκράτορα, πατέρες μου πρεσβύτεροι, ιερείς κοινωνοί μου στο ιερό του Θεού. Σας αποχαιρετώ, άγιοι πατέρες μου, διότι δεν θα ξαναδείτε το πρόσωπό μου. Σας αποχαιρετώ, αδελφοί μου διάκονοι, συλλειτουργοί μου στη διακονία. Η ειρήνη του Κυρίου να είναι μαζί σας, να σας φυλάττει μέχρι την ολοκλήρωση της χριστιανικής σας ζωής. Αλήθεια σας λέω, αδελφοί μου, ότι δεν θα ξαναδείτε το πρόσωπό μου. Ζητήστε για εμένα, αγαπητοί μου πατέρες και αδελφοί, ώστε να ελεήσει ο Χριστός την ταπεινότητά μου. Ζητήστε για εμένα, ώστε να παρουσιαστώ μπροστά του με παρρησία. Ζητήστε για εμένα, ώστε να με συγχωρήσει και να μου χαρίσει έλεος μπροστά στο φοβερό Βήμα του, και να με εισαγάγει ειρηνικά στην κατοικία της χαράς, όπου είναι οι εικοσιτέσσερις πρεσβύτεροι». Πορεύσου, πατέρα μας, με ειρήνη στους κόλπους των πατέρων μας Αβραάμ, Ισαάκ και Ιακώβ. Πορεύσου με ειρήνη· η ειρήνη ας είναι μαζί σου. Ο Θεός ας μας βοηθήσει όπως σε βοήθησε, με την πρεσβεία της Δεσποίνης μας Θεοτόκου αγίας Μαρίας και πάντων των αγίων. Σε προσκυνούμε, Χριστέ, μαζί με τον πανάγαθό Πατέρα σoυ και το Άγιο Πνεύμα, διότι ήρθες και μας έσωσεςΎστερα ο Ιερέας λέει τις τρεις ευχές, το Σύμβολο της Πίστεως και την εξής ευχή: Μεγάλα είναι τα έργα σου, Κύριε· δημιούργησες τα πάντα με σοφία· η γη είναι γεμάτη με τα δημιουργήματά σου. Εσύ χάρισες τη ζωή και οικονόμησες τον θάνατο· κοντά σου είναι ζωντανοί όσοι αξιώθηκαν του μεγαλείου σου. Εσύ είσαι ο Θεός των ζώντων, ο μακάριος, που υπάρχεις ατελεύτητα. Εξαιτίας της γνώσεώς σου, την οποία μας φανέρωσε ο Ιησούς Χριστός, σε ικετεύουμε και σε παρακαλούμε υπέρ των πατέρων μας των κεκοιμημένων και υπέρ της αγίας μνήμης του δούλου σου […], ο οποίος εξήλθε από το σώμα και ήρθε κοντά σου, Θεέ των όλων, και γύρισε στη γη, από την οποία πλάστηκε, ενώ η ψυχή του είναι αγνή, μακάρια παρακαταθήκη. Ας έχει ανάπαυση και καλό τόπο στη σκιά των εκλεκτών σου, και ας γίνει κοινωνός όλων των προκατόχων του στον τόπο και τον κλήρο των αγίων που εντάχθηκαν στην τάξη της ιερωσύνης στην Εκκλησία των πρωτοτόκων, τον τόπο που υποσχέθηκες σε όσους σε ευαρέστησαν. Ας είναι η ανάστασή του ενώπιόν σου με αγνότητα, δικαιοσύνη και ευθύτητα, Θεέ όλων των ζώντων. Για εμάς, Κύριε, είναι μικρός ο χρόνος της ξενιτιάς μας επάνω στη γη· φύλαξέ μας από τις πονηρές, μολυσμένες παγίδες, που είναι ξένες προς την αληθινή σου αγνότητα, ώστε να προσεγγίσουμε τη χορεία της αγιότητάς σου και να κερδίσουμε τη μακαριότητα των εκλεκτών σου, στον παρόντα αιώνα και τον μέλλοντα. Αυτή είναι η ελπίδα των πιστών σου δούλων, που πιστεύουν στο άγιο όνομά σου και στον μονογενή σου Υιό, τον Ιησού Χριστό, και στο Άγιο Πνεύμα, νυν και αεί και εις τους αιώνας των αιώνων. Αμήν. : . 41 .Ύστερα ο Λαός λέει το «Πάτερ ημών …». Κατόπιν ο Ιερέας λέει την άφεση του Υιού, το «Κύριε ελέησον» 41 φορές, και, αφού ενταφιαστεί η σορός, εάν θελήσει ο Ιερέας μπορεί να πει την ευχή του ενταφιασμού (σελ 117). Ύστερα ολοκληρώνει με την άφεση και την ευλογία.</p>

	<p>Νεκρώσιμη ακολουθία των διακόνων .: Λέγεται η προσευχή της Ευχαριστίας, ο Ιερέας θυμιάζει, και μετά λέγονται τα παρακάτω χωρία από τους ψαλμούς: 65 : 16 – 20 Ψαλμός 65:16-20 Ελάτε, ακούστε, όλοι εσείς που φοβάστε τον Θεό, και θα διηγηθώ όσα έκανε για την ψυχή μου. Προς αυτόν έκραξα με το στόμα μου, και υψώθηκε από τη γλώσσα μου. Αν έβλεπα αδικία στην καρδιά μου, ας μη με εισακούσει ο Κύριος. Γι’ αυτό ο Θεός με εισάκουσε· πρόσεξε τη φωνή της δεήσεώς μου. Άξιος δοξολογίας είναι ο Θεός, που δεν απομάκρυνε την προσευχή μου και το έλεός του από εμένα. Αλληλούια. 118 : 81 86 Ψαλμός 118:105, 112 Λυχνάρι για τα πόδια μου είναι ο λόγος σου, και φως για τα μονοπάτια μου. Ορκίστηκα και θα εξακολουθώ να φυλάττω τις δίκαιες αποφάσεις σου. Ταλαιπωρήθηκα σφοδρά· Κύριε, ζωοποίησέ με σύμφωνα με τον λόγο σου. Δέξου, σε παρακαλώ, Κύριε, τις εκούσιες προσευχές του στόματός μου, και δίδαξέ με τις εντολές σου. Η ψυχή μου είναι πάντοτε στα χέρια σου, και τον νόμο σου δεν λησμόνησα. Οι ασεβείς μού έστησαν παγίδα, εγώ όμως δεν μετακινήθηκα από τις εντολές σου. Κληρονόμησα την ομολογία σου εις τον αιώνα, διότι αυτά είναι η αγαλλίαση της καρδιάς μου. Η καρδιά μου ποθεί να εφαρμόζει πάντοτε τις εντολές σου από ευγνωμοσύνη. Αλληλούια. 134 : 11121819 Ψαλμός 134 Το όνομά σου, Κύριε, μένει στον αιώνα, και η ενθύμησή σου σε όλες τις γενιές. Γιατί ο Κύριος θα κρίνει τον λαό του και θα χαρεί για τους δούλους του. Τα είδωλα των εθνών είναι ασήμι και χρυσός, έργα ανθρώπινων χεριών. Στόμα έχουν και δεν μιλούν· μάτια έχουν και δεν βλέπουν· αυτιά έχουν και δεν ακούν, και δεν υπάρχει πνοή στο στόμα τους. Ας γίνουν όμοιοι μ’ αυτά όσοι τα φτιάχνουν κι όσοι ελπίζουν σ’ αυτά! Γένος του Ισραήλ, ευλογήστε τον Κύριο· γένος του Ααρών, ευλογήστε τον Κύριο. Γένος του Λευΐ, ευλογήστε τον Κύριο· όσοι έχετε φόβο προς τον Κύριο, ευλογήστε τον Κύριο. Ευλογητός ο Κύριος από τη Σιών, που κατοικεί στην Ιερουσαλήμ. Αλληλούια. Δώστε μου την ευλογία σας, πατέρες και αδελφοί· συγχωρείστε με εν μετανοία και προσευχηθείτε για εμένα. Δόξα Πατρί και Υιώ και Αγίω Πνεύματι, νυν και αεί και εις τους αιώνας των αιώνων. Αμήν. Οι ψάλτες λένε: «Ας τον υψώσουν …». 115 : 23 – 38 Επιστολή προς Κορινθίους Α΄ (15:2338) Ο Χριστός είναι η απαρχή, έπειτα όσοι είναι του Χριστού, στην παρουσία του, έπειτα θα είναι το τέλος, όταν παραδώσει τη βασιλεία στον Θεό και Πατέρα, όταν καταργήσει κάθε αρχή και κάθε εξουσία και δύναμη. Διότι πρέπει να βασιλεύει μέχρις ότου βάλει όλους τους εχθρούς του κάτω από τα πόδια του. Τελευταίος εχθρός καταργείται ο θάνατος. Γιατί «όλα τα υπέταξε κάτω από τα πόδια του»· Και όταν πει ότι όλα είναι υποταγμένα, είναι φανερό ότι εξαιρείται αυτός που υπέταξε σ’ αυτόν τα πάντα. Και όταν τα πάντα υποταχθούν σ’ αυτόν, τότε και ο ίδιος ο Υιός θα υποταχθεί σ’ εκείνον ο οποίος υπέταξε σ’ αυτόν τα πάντα, ώστε να είναι ο Θεός τα πάντα, σε όλα. Τι θα κάνουν αυτοί που βαπτίζονται υπέρ των νεκρών; Αν πραγματικά οι νεκροί δεν ανασταίνονται, γιατί λοιπόν βαπτίζονται υπέρ των νεκρών; Γιατί κι εμείς κινδυνεύουμε κάθε ώρα; Καθημερινά πεθαίνω, μα την καύχησή μου που έχω για τον Ιησού Χριστό, τον Κύριό μας. Αν κατ’ άνθρωπον πολέμησα στην Έφεσο με θηρία, ποιο είναι το όφελος για εμένα; Αν οι νεκροί δεν ανασταίνονται, «ας φάμε και ας πιούμε, αφού αύριο πεθαίνουμε». Μην πλανάσθε· «τα καλά ήθη τα φθείρουν οι κακές συναναστροφές». Συνέλθετε, όπως είναι δίκαιο, και μη αμαρτάνετε· διότι μερικοί έχουν έλλειψη γνώσεως του Θεού· για ντροπή σάς το λέω. Αλλά θα πει κάποιος: «Πώς ανασταίνονται οι νεκροί; Και με ποιο σώμα έρχονται»; Ανόητε, εκείνο που εσύ σπέρνεις, δεν ζωογονείται αν δεν πεθάνει. Και ό,τι σπέρνεις, δεν σπέρνεις το σώμα που πρόκειται να είναι, αλλά γυμνό κόκκο, σιταριού ίσως ή κάποιου από τα υπόλοιπα. Ο Θεός όμως τού δίνει σώμα όπως θέλησε, και σε καθένα από τα σπέρματα το ιδιαίτερό του σώμα. Η χάρη του Θεού Πατέρα ας έλθει σ’ εμάς. Αμήν. : Λέγεται το Τρισάγιο, η ευχή του Ευαγγελίου και οι ψαλμοί. 19 : 1 – 4 Ψαλμός 19:1 Ο Κύριος να σε εισακούσει σε ημέρα θλίψεως! Το όνομα του Θεού του Ιακώβ να σε υπερασπιστεί! Αλληλούια. 138 : 1415 Ψαλμός 138:14-15 Σε δοξολογώ, Κύριε, διότι είσαι άξιος θαυμασμού στον ύψιστο βαθμό. Τα έργα σου είναι θαυμαστά, και η ψυχή μου τα γνωρίζει πολύ καλά. Τα κόκαλά μου είναι φανερά ενώπιόν σου, εσένα που τα έκανες μυστικά. Αλληλούια.12 : 20 – 26 Ευαγγέλιο κατά Ιωάννην (12:20-26) Υπήρχαν μερικοί Έλληνες ανάμεσα σ’ εκείνους που ανέβαιναν για να προσκυνήσουν κατά την εορτή. Αυτοί λοιπόν πήγαν στον Φίλιππο που ήταν από τη Βηθσαϊδά της Γαλιλαίας, και τον παρακαλούσαν, λέγοντας: «Κύριε, θέλουμε να δούμε τον Ιησού». Πηγαίνει ο Φίλιππος και το λέει στον Ανδρέα· και πάλι πηγαίνουν ο Ανδρέας και ο Φίλιππος και το λένε στον Ιησού. Και ο Ιησούς τους αποκρίθηκε, λέγοντας: «Ήρθε η ώρα να δοξαστεί ο Υιός του ανθρώπου. Σας βεβαιώνω απόλυτα: Αν ο κόκκος του σιταριού δεν πέσει στη γη και δεν πεθάνει, μένει μόνο αυτός· αν όμως πεθάνει, φέρνει πολύ καρπό. Όποιος αγαπάει την ψυχή του θα τη χάσει, και όποιος μισεί την ψυχή του σε τούτο τον κόσμο θα τη φυλάξει για την αιώνια ζωή. Αν κάποιος με υπηρετεί, ας με ακολουθεί, και όπου είμαι εγώ, εκεί θα είναι και ο υπηρέτης μου· και αν κάποιος με υπηρετεί, θα τον τιμήσει ο Πατέρας. Δόξα σοι, Κύριε. Ύστερα λέγεται η ακόλουθη ερμηνεία σε ήχο Αδάμ: Συγκεντρωθείτε όλοι μαζί, τέκνα της Ορθόδοξης Εκκλησίας μας, λειτουργοί του θυσιαστηρίου του Θεού, για να θρηνήσουμε τον αγαπητό, τιμημένο αδελφό μας διάκονο […]. Παρατηρείστε τον, καθώς είναι ανάμεσά σας και λέει με σοφία στον μεγαλύτερο και στον μικρότερό σας: «Σε αποχαιρετώ, θυσιαστήριο του Θεού, το οποίο ετοίμαζα με επιμέλεια για τους πατέρες μου τους ιερείς, ώστε να διακονήσουν επάνω του τις προσευχές και τις λειτουργίες για την άφεση των αμαρτιών του ποιμνίου. Σας αποχαιρετώ, πατέρες μου, που μαζί σας ήμουν λειτουργός, και σας διακονούσα σε όλα τα ιερατικά σας καθήκοντα. Σας αποχαιρετώ, αδελφοί μου διάκονοι, συλλειτουργοί μου στις δοξολογίες και στους πνευματικούς ύμνους. Σας αποχαιρετώ, πιστοί αδελφοί μου, εκλεκτέ λαέ του Θεού, βοηθοί μου σε όλες τις περιστάσεις. Σας λέω αληθινά, πατέρες και αδελφοί μου, πως από τώρα δεν θα ξαναδείτε το πρόσωπό μου. Παρακαλέστε τον Θεό για εμένα, ώστε να σπλαχνιστεί ο Χριστός την αδυναμία μου. Παρακαλέστε τον Κύριο για εμένα, ώστε να εισέλθω ενώπιόν του με παρρησία, να μου συγχωρήσει τις αμαρτίες και να μου δώσει το έλεός του μπροστά στο φοβερό Βήμα. Συγχωρείστε μου ό,τι έπραξα. Τώρα εγώ φεύγω από εσάς, και εύχομαι κι εσείς να πορευθείτε στην κοινή μας οδό της αιώνιας ζωής». Πορεύσου εν ειρήνη, αδελφέ μας, στον οίκο της χαράς, στους κόλπους του Αβραάμ, του Ισαάκ και του Ιακώβ. Πορεύσου εν ειρήνη εκεί όπου είναι ο αρχιδιάκονος Στέφανος. Πορεύσου εν ειρήνη· η ειρήνη του Θεού ας είναι μαζί σου και ας σε συγχωρήσει διά των ευχών μας. Ο Θεός να μας βοηθήσει, όπως βοήθησε κι εσένα, να σε ανταμείψει για τη διακονία σου στην Εκκλησία των προτοτόκων, στην ουράνια Ιερουσαλήμ, στον τόπο απ’ όπου έφυγε η θλίψη και η στενοχώρια, με τις πρεσβείες της Δεσποίνης μας αγίας Μαρίας και όλου του χορού των μαρτύρων και των αγίων. Αμήν. 41: Ύστερα ο Ιερέας λέει τις τρεις ευχές, το Σύμβολο της Πίστεως, το «Κύριε ελέησον» 41 φορές, και την εξής ευχή: Και πάλι ας παρακαλέσουμε τον παντοκράτορα Θεό, τον Πατέρα του Θεού και Σωτήρα μας Ιησού Χριστού, και το Άγιο Πνεύμα, τον όντα εις τους αιώνας. Διότι με το έλεός του και τη δικαιοσύνη του επέτρεψες για εμάς την καταδίκη του θανάτου, που την κληρονομήσαμε μαζί με το γένος μας από γενιά σε γενιά. Πατηθήκαμε σαν τη λάσπη της γης και το χώμα του δρόμου, και καταντήσαμε να είμαστε κάτω από την εξουσία του θανάτου εξαιτίας της καταδίκης της ορθής και δίκαιης κρίσης σου. Διότι αμαρτήσαμε σ’ εσένα με τη θέλησή μας, εξαιτίας της έχθρας του αρχαίου όφεως. Όμως, εσύ έγινες για εμάς σταθερός βοηθός και παρηγορητής διά των προφητών και των δικαίων. Στις έσχατες ημέρες μάς φανερώθηκες με τη μεγάλη σου ενεργή φροντίδα, ευσπλαχνία και ελεημοσύνη. Μας θυμήθηκες εμάς τους καθήμενους στο σκότος και στη σκιά του θανάτου, διά του μονογενούς σου φιλανθρώπου και ευεργέτη Ιησού Χριστού, του Σωτήρα μας, ο οποίος κατάργησε την εξουσία του θανάτου με τον ζωοποιό του θάνατο επάνω στο τίμιο ξύλο του Σταυρού, όταν πέθανε με τη σάρκα που είχε πάρει από εμάς. Απάλλαξες το ανθρώπινο γένος από το αγκάθι του αρχαίου όφεως, μας έκανες και πάλι ελεύθερους και μας απελευθέρωσες εμάς τους αμαρτωλούς από τη δουλεία· μας έκανες τέκνα του φωτός, κληρονόμους του ουρανού μαζί με τη χορεία των επουρανίων, συλλειτουργούς στη διακονία των ταγμάτων της Εκκλησίας των πρωτοτόκων, που φυλάττει τις ορθόδοξες εντολές, και μετόχους του αγιασμού των αγγέλων και των δοξολογιών των ασωμάτων. Γι’ αυτό σου ζητούμε και σε παρακαλούμε, φιλάνθρωπε, υπέρ του δούλου σου […] του διακόνου, ο οποίος ήρθε σ’ εσένα αφού εγκατέλειψε την επίγεια σάρκα και έγινε ξένος για τον κόσμο. Δέξου τη ψυχή του με αγνότητα και δικαιοσύνη, και, όπως ήταν λειτουργός του επιγείου θυσιαστηρίου σου, ας είναι λειτουργός και του επουρανίου σου θυσιαστηρίου, που είναι άμεμπτο και αμόλυντο, και ας ευδοκήσει στο άγιο θέλημά σου. Αν αμάρτησε σ’ εσένα ως άνθρωπος, συγχώρησέ τον, διότι είσαι ελεήμων, εύσπλαχνος, δίκαιος, και ευεργετείς όσους σε λατρεύουν. Διότι δεν έχει πλέον δύναμη ο θάνατος, αλλά είναι μετάβαση προς τη ζωή· γι’ αυτό, ας μην έχει εξουσία επάνω μας ο θάνατος, χάρη στον θάνατο του αγαπητού σου μονογενούς Ιησού Χριστού, του Κυρίου μας. Επειδή η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν : ...Ύστερα ο Λαός λέει το «Πάτερ ημών …». Κατόπιν ο Ιερέας λέει την άφεση του Υιού, το «Κύριε ελέησον» 41 φορές, και, αφού ενταφιαστεί η σορός, εάν θελήσει ο Ιερέας μπορεί να πει την ευχή του ενταφιασμού (σελ 117). Ύστερα ολοκληρώνει με την άφεση και την ευλογία.</p>



	<p>Νεκρώσιμη ακολουθία για τους μοναχούς : Λέγεται η προσευχή της Ευχαριστίας, ο Ιερέας θυμιάζει, και μετά λέγονται τα παρακάτω χωρία από τους ψαλμούς: 33 : 10 – 14 Ψαλμός 33:12-16 Ελάτε, παιδιά, ακούστε με· θα σας διδάξω τον φόβο του Κυρίου. Ποιος είναι άνθρωπος που θέλει τη ζωή, που αγαπάει το να δει ημέρες αγαθές; Σταμάτα τη γλώσσα σου από το κακό, και τα χείλη σου ώστε να μη μιλούν με δόλο· ξέφυγε από το κακό και πράττε το αγαθό· να επιζητείς την ειρήνη και να την επιδιώκεις. Τα μάτια του Κυρίου είναι επάνω στους δικαίους, και τα αυτιά του στη δέησή τους. Αλληλούια. 118 : 93- 98 Ψαλμός 118:121,128 Έπραξα το καλό και το δίκαιο· μη με παραδώσεις σ’ αυτούς που με αδικούν. Παράλαβε τον δούλο σου προς το αγαθό· ας μη με συκοφαντήσουν οι υπερήφανοι. Τα μάτια μου δεν βλέπουν προς τη σωτηρία σου και τον λόγο της δικαιοσύνης σου. Πράξε στον δούλο σου σύμφωνα με το έλεός σου, και δίδαξέ με τις εντολές σου. Δούλος σου είμαι εγώ· συνέτισέ με, ώστε να γνωρίσω την ομολογία σου. Είναι ο καιρός κατάλληλος ώστε να κάνω κάτι για χάρη του Κυρίου· καταπάτησαν τον νόμο σου. Γι’ αυτό, αγάπησα τις εντολές σου περισσότερο κι από το χρυσάφι και το τοπάζι. Γι’ αυτό, εκτελώ όλες τις εντολές σου· μίσησα κάθε άδικη οδό Αλληλούια. 54 : 4 – 6 Ψαλμός 54:58 Η καρδιά μου ταράχθηκε μέσα μου, και φόβος θανάτου έπεσε επάνω μου. Φόβος και τρόμος ήρθε επάνω μου, και σκότος με σκέπασε. Και είπα: «Ποιος θα μου δώσει φτερά όπως του περιστεριού για να πετάξω και να αναπαυθώ; Να, φεύγω μακριά και θα καταφύγω στην έρημο». Αλληλούια.8 : 2 – 11 Επιστολή προς Ρωμαίους (8:2-11) Ο νόμος του Πνεύματος της ζωής, η οποία υπάρχει στον Ιησού Χριστό, με ελευθέρωσε από τον νόμο της αμαρτίας και του θανάτου. Διότι σχετικά με το αδύνατο στον νόμο, που ήταν ανίσχυρος εξαιτίας της σάρκας, ο Θεός, στέλνοντας τον δικό του Υιό με όμοια σάρκα με εκείνη της αμαρτίας και σε σχέση με την αμαρτία, κατέκρινε την αμαρτία στη σάρκα για να εκπληρωθεί η δικαιοσύνη του νόμου σ’ εμάς, που δεν περπατούμε σύμφωνα με τη σάρκα, αλλά σύμφωνα με το Πνεύμα. Γιατί εκείνοι που ζουν σύμφωνα με τη σάρκα, φρονούν αυτά που ζητάει η σάρκα, ενώ εκείνοι που ζουν σύμφωνα με το Πνεύμα, αυτά που ζητάει το Πνεύμα. Το φρόνημα της σάρκας είναι θάνατος, ενώ το φρόνημα του Πνεύματος, ζωή και ειρήνη. Διότι το φρόνημα της σάρκας είναι έχθρα στον Θεό· γιατί στον νόμο του Θεού δεν υποτάσσεται, μα ούτε και μπορεί. Όσοι είναι της σάρκας δεν μπορούν να αρέσουν στον Θεό.Εσείς όμως δεν είστε της σάρκας, αλλά του Πνεύματος, αν βέβαια το Πνεύμα του Θεού κατοικεί μέσα σας. Αλλά, αν κάποιος δεν έχει το Πνεύμα του Χριστού, αυτός δεν είναι δικός του. Αν ο Χριστός είναι μέσα σας, το σώμα είναι νεκρό εξαιτίας της αμαρτίας, το πνεύμα όμως είναι ζωή εξαιτίας της δικαιοσύνης. Και αν το Πνεύμα εκείνου που ανέστησε τον Ιησού από τους νεκρούς, κατοικεί μέσα σας, εκείνος που ανέστησε τον Ιησού από τους νεκρούς θα ζωοποιήσει και τα θνητά σας σώματα, διά του Πνεύματός του, που κατοικεί μέσα σας. Η χάρη του Θεού Πατέρα ας έλθει σ’ εμάς. Αμήν. 4 : 10 – 5 : 1 Επιστολή προς Κορινθίους Β΄ (4:10 -5:1) Περιφέρουμε πάντοτε στο σώμα τη νέκρωση του Ιησού, για να φανερωθεί στο σώμα μας και η ζωή του Ιησού. Γιατί εμείς που ζούμε παραδινόμαστε πάντοτε στον θάνατο για χάρη του Ιησού, ώστε να φανερωθεί και η ζωή του Ιησού στη θνητή μας σάρκα. Έτσι, ο θάνατος ενεργείται μέσα σ’ εμάς, η ζωή όμως μέσα σ’ εσάς. Έχοντας το ίδιο πνεύμα της πίστεως, σύμφωνα με το γραμμένο: «Πίστεψα, γι’ αυτό και μίλησα», κι εμείς πιστεύουμε, γι’ αυτό και μιλάμε, γνωρίζοντας ότι αυτός που ανέστησε τον Κύριο Ιησού θα αναστήσει κι εμάς διά του Ιησού, και θα μας τοποθετήσει δίπλα σας. Γιατί τα πάντα είναι για σας, ώστε η χάρη που πλεόνασε, εξαιτίας της ευχαριστίας των περισσοτέρων, να περισσεύσει για τη δόξα του Θεού. Γι’ αυτό, δεν λιποψυχούμε, αλλά, αν και ο εξωτερικός μας άνθρωπος φθείρεται, ο εσωτερικός όμως ανανεώνεται ημέρα με την ημέρα. Διότι η προσωρινή ελαφριά μας θλίψη ετοιμάζει για εμάς, από έπαινο σε έπαινο, αιώνιο βάρος δόξας, επειδή εμείς δεν στοχεύουμε σ’ αυτά που βλέπονται, αλλά σ’ αυτά που δεν βλέπονται· διότι αυτά που βλέπονται είναι πρόσκαιρα, ενώ αυτά που δεν βλέπονται είναι αιώνια. Γνωρίζουμε δηλαδή ότι, αν η επίγεια οικία του σώματός μας διαλυθεί, έχουμε από τον Θεό οικοδομή, οικία αχειροποίητη, αιώνια, στους ουρανούς. Η χάρη του Θεού Πατέρα ας έλθει σ’ εμάς. Αμήν. Λέγεται το Τρισάγιο, η ευχή του Ευαγγελίου και οι ψαλμοί. :6 : 7 – 10 Ψαλμός 6:9-11 Φύγετε μακριά μου, όλοι οι εργάτες της ανομίας, διότι ο Κύριος εισάκουσε τη φωνή του θρήνου μου. Ο Κύριος άκουσε τη δέησή μου· ο Κύριος δέχθηκε την προσευχή μου. Ας ντραπούν και ας ταραχθούν στον ύψιστο βαθμό όλοι οι εχθροί μου· ας στραφούν προς τα πίσω και ας καταντροπιαστούν στον ύψιστο βαθμό γρήγορα. Αλληλούια.54 :6 Ψαλμός 54:8, 9 Να, φεύγω μακριά και θα καταφύγω στην έρημο. Περιμένω να υποδεχθώ εκείνον που θα με σώσει. Αλληλούια.20 : 27 – 38 Ευαγγέλιο κατά Λουκάν (20:27-38) Μερικοί από τους Σαδδουκαίους, οι οποίοι αρνούνται ότι υπάρχει ανάσταση, πλησίασαν και ρώτησαν τον Ιησού, λέγοντας: «Δάσκαλε, ο Μωυσής έγραψε σε μας: ‘‘Αν πεθάνει ο αδελφός κάποιου έχοντας γυναίκα και ήταν άτεκνος, ο αδελφός του να πάρει τη γυναίκα και να κάνει απογόνους για τον αδελφό του’’. Υπήρχαν λοιπόν επτά αδελφοί· ο πρώτος, αφού πήρε μια γυναίκα, πέθανε άτεκνος· πήρε και ο δεύτερος την ίδια γυναίκα, και πέθανε κι αυτός άτεκνος· και ο τρίτος την πήρε κατά τον ίδιο τρόπο· το ίδιο και οι επτά· δεν άφησαν παιδιά, και πέθαναν. Ύστερα απ’ όλους πέθανε και η γυναίκα. Κατά την ανάσταση, λοιπόν, σε ποιον από αυτούς θα είναι γυναίκα; Διότι την είχαν πάρει και οι επτά». Ο Ιησούς τούς αποκρίθηκε και είπε: «Οι γιοι του αιώνα αυτού νυμφεύουν και νυμφεύονται· εκείνοι όμως που καταξιώθηκαν να απολαύσουν εκείνον τον αιώνα και την ανάσταση από τους νεκρούς, ούτε νυμφεύουν ούτε νυμφεύονται· γιατί ούτε να πεθάνουν πλέον μπορούν, αφού είναι ισάγγελοι και γιοι του Θεού, με το να είναι γιοι της αναστάσεως. Το ότι, όμως, ανασταίνονται οι νεκροί, το φανέρωσε και ο Μωυσής στο περιστατικό της βάτου, όταν λέει Κύριο τον Θεό του Αβραάμ και τον Θεό του Ισαάκ και τον Θεό του Ιακώβ. Ο Θεός δεν είναι Θεός νεκρών, αλλά ζωντανών· γιατί όλοι σ’ αυτόν ζουν. Δόξα σοι, Κύριε.17 : 1 – 12 Επίσης: Ευαγγέλιο κατά Ιωάννην (17:1-12) Αυτά είπε ο Ιησούς και, αφού ύψωσε τα μάτια του στον ουρανό, είπε: «Πατέρα, ήρθε η ώρα· δόξασε τον Υιό σου, για να σε δοξάσει και ο Υιός σου, καθώς του έδωσες εξουσία επάνω σε κάθε σάρκα, ώστε να δώσει αιώνια ζωή σε όλα όσα του έχεις δώσει. Αυτή είναι η αιώνια ζωή, το να γνωρίζουν εσένα, τον μόνον αληθινό Θεό, και εκείνον τον οποίον απέστειλες, τον Ιησού Χριστό. Εγώ σε δόξασα επάνω στη γη, ολοκληρώνοντας το έργο που μου έχεις δώσει να κάνω. Τώρα λοιπόν εσύ, Πατέρα, δόξασέ με κοντά σου με τη δόξα που είχα κοντά σ’ εσένα πριν γίνει ο κόσμος από εσένα. Φανέρωσα το όνομά σου στους ανθρώπους, που μου έδωσες από τον κόσμο. Δικοί σου ήταν, και τους έδωσες σε μένα, και τήρησαν τον λόγο σου. Τώρα, γνώρισαν ότι όλα όσα μου έδωσες είναι από εσένα· διότι τα λόγια που μου έδωσες τα έδωσα σ’ αυτούς, και αυτοί τα έλαβαν, και γνώρισαν αληθινά ότι από εσένα βγήκαν, και πίστεψαν ότι εσύ με απέστειλες. Εγώ γι’ αυτούς παρακαλώ· δεν παρακαλώ για τον κόσμο, αλλά για εκείνους τους οποίους μου έδωσες, επειδή είναι δικοί σου. Όλα τα δικά μου είναι δικά σου, και τα δικά σου, δικά μου, και δοξάστηκα σ’ αυτούς. Και δεν είμαι πλέον μέσα στον κόσμο, αλλά αυτοί είναι μέσα στον κόσμο, ενώ εγώ έρχομαι σ’ εσένα. Πατέρα άγιε, φύλαξέ τους στο όνομά σου αυτούς που μου έδωσες, ώστε να είναι ένα, όπως εμείς. Όταν ήμουν μαζί τους μέσα στον κόσμο, εγώ τους φύλαγα στο όνομά σου· εκείνους που μου έδωσες τούς φύλαξα, και κανένας από αυτούς δεν χάθηκε, παρά μόνο ο γιος της απωλείας, ώστε να εκπληρωθεί η γραφή». Δόξα σοι, Κύριε.</p>

	<p>Λέγεται το Τρισάγιο, η ευχή του Ευαγγελίου και οι ψαλμοί. : Θεέ άναρχε, ατελεύτητε, εκ φύσεως αγαθέ, απερινόητε, άτρεπτε, που έφερες όλη τη λογική κτίση στην ύπαρξη από την ανυπαρξία, διά του μονογενούς σου Υιού, του Κυρίου και Θεού και βασιλέα μας Ιησού Χριστού, ο οποίος μας δημιούργησε άφθαρτους για να πράξουμε καλά έργα· όταν πεθάναμε εξαιτίας των εκουσίων παραπτωμάτων μας, μας έσωσες και μας ανανέωσες και πάλι την ελπίδα της αναστάσεως και της αιώνιας ζωής, κατά την ημέρα που θα τελειώσει ο παρών αιώνας και θα αρχίσει η επερχόμενη ζωή, η οποία θα είναι ατελείωτη, και θα καταλυθούν γρήγορα οι ουρανοί, και θα καούν τα στοιχεία· η γη θα διαλυθεί και θα ταραχθούν όλα όσα υπάρχουν σ’ αυτή, και θα εγερθούν οι άνθρωποι, που τους δημιούργησες άμεμπτα από την αρχή. Σε παρακαλούμε, φιλάνθρωπε, μην πράξεις σ’ εμάς κατά τις αμαρτίες μας και μη μας ανταποδώσεις κατά τις ανομίες μας· αλλά, φιλάνθρωπε, συγχώρησε εμάς και όλο τον λαό σου, ελεήμον. Θυμήσου, Κύριε, όλους τους πατέρες μας με το έλεος σου, τους αδελφούς μας που προηγήθηκαν και κοιμήθηκαν εν πίστει, ειδικά δε τον αθλητή δούλο σου […], τον μοναχός, ο οποίος εξήλθε από τη σάρκα, όπως όλοι οι άνθρωποι, και ήρθε σ’ εσένα, Κύριε των ζώντων. Θυμήσου, Κύριε, τις θλίψεις του, τους πειρασμούς του, τους αγώνες του κατά των παθών, και μην απορρίψεις τίποτε από αυτά· διότι δεν υπάρχει έργο χωρίς μισθό. Και αν έπεσε σε κάποια αμαρτία, αγαθέ και φιλάνθρωπε, που είπες να συγχωρούν οι άνθρωποι τους συνανθρώπους τους, πόσο μάλλον Εσύ συγχώρησέ τον, που τα συγχωρείς όλα. Ας είναι η είσοδός του σ’ εσένα ευπρόσδεκτη, με πρόσωπο που δεν ντρέπεται. Πες και σ’ αυτόν, όπως είπες για όλους: «Ελάτε σ’ εμένα όλοι όσοι κοπιάζετε και κουβαλάτε φορτίο, και εγώ θα σας αναπαύσω». Ας είναι η δοξολογία που σου αναπέμπουμε, Κύριε, σαν ευπρόσδεκτο θυμίαμα ενώπιόν σου κάθε στιγμή, και σε παρακαλούμε να αναπαύσεις την ψυχή του στη χώρα των ζώντων, στον τόπο του φωτός, όπου είναι η κατοικία όλων όσων χαίρονται, διότι είσαι η πηγή της ζωής, του ελέους και της φιλανθρωπίας. Διότι η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν.: ...Ύστερα ο Λαός λέει το «Πάτερ ημών …». Ύστερα ολοκληρώνει με την άφεση και την ευλογία.</p>



	<p>Νεκρώσιμη ακολουθία για τις μοναχές : Λέγεται η προσευχή της Ευχαριστίας, ο Ιερέας θυμιάζει, και μετά λέγονται τα παρακάτω χωρία από τους ψαλμούς: 13 : 1 – 4 Ψαλμός 13:14 Μέχρι πότε, Κύριε, θα με λησμονείς ολοκληρωτικά; Μέχρι πότε θα αποστρέφεις το πρόσωπό σου από εμένα; Μέχρι πότε θα έχω ανησυχία μέσα στην ψυχή μου, οδύνες μέσα στην καρδιά μου μέρα και νύχτα; Μέχρι πότε θα ορθώνεται εναντίον μου ο εχθρός μου; Επίβλεψε, εισάκουσέ με, Κύριε Θεέ μου· φώτισε τα μάτια μου, για να μην κοιμηθώ τον ύπνο του θανάτου, για να μην πει ο εχθρός μου: «Είμαι δυνατότερος από αυτόν». Αλληλούια. 118 : 161 168 Ψαλμός 118:161,168 Άρχοντες με καταδίωξαν άσκοπα· η καρδιά μου τρέμει από τα λόγια σου. Αγάλλομαι από τα λόγια σου, όπως εκείνος που βρίσκει πολλά λάφυρα. Μισώ και αηδιάζω με την αδικία· αγαπώ τον νόμο σου. Επτά φορές την ημέρα σε αινώ για τις δίκαιες αποφάσεις σου. Πολλή ειρήνη έχουν εκείνοι που αγαπούν τον νόμο σου, και δεν σκοντάφτουν πουθενά. Προσδοκώ τη σωτηρία σου, Κύριε, και αγαπώ τις εντολές σου. Η ψυχή μου διατηρεί την ομολογία σου και την αγαπά στον ύψιστο βαθμό. Φυλάττω τις εντολές και την ομολογία σου, γιατί όλοι οι δρόμοι μου είναι ενώπιόν σου. Αλληλούια.</p>

	<p>15 : 7 – 11 Ψαλμός 15:7-11 Θα ευλογώ τον Κύριο, που με νουθέτησε· ακόμα και μέχρι τη νύκτα με παιδαγωγούν τα νεφρά μου. ΄Εχω τον Κύριο πάντοτε μπροστά στα μάτια μου, επειδή είναι στα δεξιά μου, για να μη σαλευθώ. Γι’ αυτό, ευφράνθηκε η καρδιά μου και αγαλλίασε η γλώσσα μου· ακόμα, η σάρκα μου θα αναπαυθεί με ελπίδα· διότι δεν θα εγκαταλείψεις την ψυχή μου στον άδη, ούτε θα αφήσεις τον αφοσιωμένος σ’ εσένα να φθαρεί. Μου φανέρωσες τον δρόμο της ζωής· θα με γεμίσεις χαρά με το πρόσωπό σου· ευφροσύνη βρίσκεται στα δεξιά σου παντοτινά. Αλληλούια. 5 : 11 - 17 Επιστολή προς Κορινθίους Β΄ (5:11-17) Γνωρίζοντας τον φόβο του Κυρίου, πείθουμε τους ανθρώπους, στον Θεό, όμως, είμαστε φανεροί· ελπίζω, μάλιστα, ότι και στις συνειδήσεις σας είμαστε φανεροί. Γιατί δεν συνιστούμε πάλι τον εαυτό μας σ’ εσάς, αλλά σας δίνουμε αφορμή καύχησης για εμάς, ώστε να έχετε λόγο απέναντι σ’ εκείνους που καυχώνται εξωτερικά, και όχι στην καρδιά. Διότι, αν είμαστε εκτός εαυτού, είμαστε για τον Θεό· αν είμαστε σώφρονες, είμαστε σώφρονες για εσάς. Η αγάπη του Χριστού μας συγκρατεί γερά, καθώς κρίνουμε τούτο, ότι, αν ένας πέθανε για χάρη όλων, άρα όλοι πέθαναν· και πέθανε για χάρη όλων, ώστε αυτοί που ζουν να μη ζουν πλέον για τον εαυτό τους, αλλά γι’ αυτόν που πέθανε και αναστήθηκε για χάρη τους. Έτσι εμείς, από τώρα και στο εξής δεν γνωρίζουμε κατά σάρκα κανέναν· παρόλο που γνωρίσαμε κατά σάρκα τον Χριστό, τώρα όμως δεν τον γνωρίζουμε πλέον. Γι’ αυτό, αν κάποιος υπάρχει εν Χριστώ, είναι καινούργιο κτίσμα· τα αρχαία πέρασαν, να, τα πάντα έχουν γίνει καινούργια. Η χάρη του Θεού Πατέρα ας έλθει σ’ εμάς. Αμήν. Λέγεται το Τρισάγι, το ευαγγέλιο και μετά:17 : 11 Ψαλμός 17:12 Εισάκουσε, Κύριε, το δίκαιό μου· δώσε προσοχή στη δέησή μου· άκουσε καλά την προσευχή μου, που δεν γίνεται με απατηλά χείλη. Το δίκαιό μου ας εξέλθει ενώπιον του προσώπου σου· τα μάτια μου ας κοιτούν προς την ευθύτητα. Αλληλούια. 10 : 38 – 42 Ευαγγέλιο κατά Λουκάν (10:38-42) Και ενώ ο Ιησούς και οι μαθητές αναχωρούσαν, ο Ιησούς εισήλθε σε κάποια κωμόπολη· και μια γυναίκα, που ονομαζόταν Μάρθα, τον υποδέχθηκε στο σπίτι της. Αυτή είχε μια αδελφή, που την έλεγαν Μαρία, η οποία κάθισε στα πόδια τού Ιησού και άκουγε τον λόγο του. Η Μάρθα όμως καταγινόταν συνεχώς στην υπηρεσία· και όταν ήρθε μπροστά του, είπε: «Κύριε, δεν σε νοιάζει που η αδελφή μου με άφησε μόνη να υπηρετώ; Πες της λοιπόν να με βοηθήσει». Και ο Ιησούς τής αποκρίθηκε και είπε: «Μάρθα, Μάρθα, μεριμνάς και ανησυχείς για πολλά, για ένα όμως υπάρχει ανάγκη· η Μαρία διάλεξε την αγαθή μερίδα, η οποία δεν θα αφαιρεθεί από αυτήν. Δόξα σοι, Κύριε.</p>

	<p>Ύστερα ο Ιερέας λέει τις τρεις ευχές, το Σύμβολο της Πίστεως, και την εξής ευχή: Θεέ των πνευμάτων και Κύριε των σωμάτων, ο οποίος με την απόκρυφη συναίνεσή σου ένωσες την ψυχή με τη σάρκα, και κατά την αγαθή σου θέληση ολοκλήρωσες τη Δημιουργία σου, επέστρεψες το χώμα στο χώμα, κάλεσες την ψυχή σ’ εσένα και την έβαλες να κατοικήσει στην αγία σου δόξα· Δέσποτα Κύριε ελεήμον, δέξου αυτή την αγνή παρακαταθήκη, την ψυχή της μοναχής δούλης σου […], η οποία ήρθε σ’ εσένα, Θεέ των ψυχών, των σωμάτων και των πνευμάτων. Εσύ που δημιούργησες κάθε τι φανερό και κρυφό, θυμίσου, Κύριε, την προσφυγή της σ’ εσένα· θυμίσου τους αγώνες της εξαιτίας της ελπίδας της σωτηρίας που ζήτησε, μέχρι την ανάσταση της ζωής και της κατά μόνας αναπαύσεως. Συγχώρησέ της τις ανθρώπινες αδυναμίες. Εσύ είσαι αγαθός και ελεήμων για όλους· σώσε τη με τη χάρη σου, και ας βρει ανάπαυση στους κόλπους του Αβραάμ, του Ισαάκ και του Ιακώβ, στο φως των ζώντων, στη χώρα της αναπαύσεως, στον τόπος απ’ όπου έφυγε η θλίψη, η στενοχώρια και ο στεναγμός. Σε παρακαλώ επίσης να είσαι ανάπαυση στους ολιγόψυχους, διότι εσύ μας παρηγόρησες σε όλες τις δυσκολίες, και έδωσες να αποκτήσουμε τη δόξα αντί για το πνεύμα της θλίψεως. Απομάκρυνε από εμάς κάθε θλίψη, με την ελπίδα των μελλόντικων αγαθών, και όσους πήρες στον τόπο αυτό ανάπαυσέ τους· κι εμάς επίσης, που είμαστε εδώ, ελέησέ μας και φύλαξέ μας, σώσε μας από κάθε κακό, με τον μονογενή σου Υιό, τον Κύριο και Θεό και Σωτήρα μας Ιησού Χριστό. Διότι η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν. : . .Ύστερα ο Λαός λέει το «Πάτερ ημών …». Κατόπιν ο Ιερέας λέει την άφεση του Υιού, το «Κύριε ελέησον» 41 φορές, και, αφού ενταφιαστεί η σορός, εάν θελήσει ο Ιερέας μπορεί να πει την ευχή του ενταφιασμού (σελ 117). Ύστερα ολοκληρώνει με την άφεση και την ευλογία.</p>



	<p>ΤΟ ΤΡΙΗΜΕΡΟ . Λέγεται η ευχή της Ευχαριστίας, ο Ιερέας θυμιάζει, και μετά λέει «Δόξα Πατρί …», «Πάτερ ημών …», και τον πεντηκοστό ψαλμό. Ύστερα ο Ιερέας λέει τα ακόλουθα:68 : 127 Ψαλμός 68:14, 89 Σώσε με, Θεέ, επειδή μπήκαν νερά έως την ψυχή μου. Πιάστηκα στη λάσπη του βυθού, όπου δεν υπάρχει στερεός τόπος για να σταθώ· έφτασα στα βάθη της θαλάσσης, και η καταιγίδα με κατακλύζει. Κουράστηκα να φωνάζω, βράχνιασε ο λάρυγγάς μου, στέγνωσαν τα μάτια μου από την ελπίδα μου προς τον Θεό μου. Για χάρη σου υπέφερα την ατίμωση, κάλυψε ντροπή το πρόσωπό μου. Αποξενώθηκα από τους αδελφούς μου, και έγινα ξένος για τους γιους της μητέρας μου.Αλληλούια.118 : 11 13 Ψαλμός 118:1720 Αντάμειψε τον δούλο σου· θα ζω και θα τηρώ τον λόγο σου. Άνοιξε τα μάτια μου, για να κατανοώ τα θαυμάσια του νόμου σου. Είμαι πάροικος εγώ στη γη· μην απόκρύψεις από εμένα τις εντολές σου. Πόθησε βαθιά η ψυχή μου να επιθυμώ πάντοτε τη δικαιοσύνη σου. Αλληλούια.68 : 11 – 15 Ψαλμός 118:13, 78 Άκουσέ με, σύμφωνα με την αλήθεια της σωτηρίας σου. Ελευθέρωσέ με από τη λάσπη του βυθού, για να μην καταποντιστώ· ας ελευθερωθώ από αυτούς που με μισούν, και από βαθιά νερά. Ας μη με κατακλύσει το ρεύμα των νερών ούτε να με καταπιεί ο βυθός, και το πηγάδι ας μην κλείσει το στόμα του από επάνω μου. Κύριε, εισάκουσέ με, επειδή το έλεός σου είναι αγαθό· κατά με το πλήθος των οικτιρμών σου, επίβλεψε σ’ εμένα. Και μην αποκρύψεις το πρόσωπό σου από τον δούλο σου, επειδή θλίβομαι· εισάκουσέ με γρήγορα. Πλησίασε στην ψυχή μου και λύτρωσέ τη. Αλληλούια.5 : 6- 15 Επιστολή προς Ρωμαίους (5:6-15) Όταν εμείς ήμασταν ακόμα ασθενείς, ο Χριστός πέθανε κατά τον ορισμένο καιρό για χάρη των ασεβών. Διότι με δυσκολία θα πεθάνει κάποιος για έναν δίκαιο· για τον αγαθό, βέβαια, ίσως και να τολμάει κάποιος να πεθάνει. Ο Θεός όμως δείχνει τη δική του αγάπη σ’ εμάς, επειδή, ενώ εμείς ήμασταν ακόμα αμαρτωλοί, ο Χριστός πέθανε για χάρη μας. Αφού λοιπόν πολύ περισσότερο ανακηρυχθήκαμε δίκαιοι τώρα με το αίμα του, θα σωθούμε από την οργή δι’ αυτού. Επειδή, αν, ενώ ήμασταν εχθροί, συμφιλιωθήκαμε με τον Θεό διά του θανάτου του Υιού του, πολύ περισσότερο, εφόσον συμφιλιωθήκαμε, θα σωθούμε με τη ζωή του. Κι όχι μόνο αυτό, αλλά και καυχώμαστε στον Θεό διά του Κυρίου μας Ιησού Χριστού, μέσω του οποίου λάβαμε τώρα τη συμφιλίωση. Γι’ αυτό, όπως ακριβώς δι’ ενός ανθρώπου η αμαρτία εισήλθε στον κόσμο, και με την αμαρτία ο θάνατος, και με τον τρόπο αυτό ο θάνατος πέρασε μέσα σε όλους τους ανθρώπους, εξαιτίας τού ότι όλοι αμάρτησαν (γιατί μέχρι τον νόμο υπήρχε η αμαρτία στον κόσμο, όμως δεν λογαριάζεται ως αμαρτία όσο δεν υπήρχε νόμος· αλλά ο θάνατος βασίλευσε από τον Αδάμ μέχρι τον Μωυσή και σε όσους δεν αμάρτησαν σύμφωνα με την ομοιότητα της παράβασης του Αδάμ, ο οποίος είναι τύπος του μέλλοντος. Αλλά δεν ισχύει το, όπως το αμάρτημα, έτσι και το χάρισμα· διότι, αν για το αμάρτημα του ενός πέθαναν οι πολλοί, πολύ περισσότερο η χάρη του Θεού και η δωρεά διά της χάρης του ενός ανθρώπου, του Ιησού Χριστού, περίσσευσε στους πολλούς. Η χάρη του Θεού Πατέρα ας έλθει σ’ εμάς. Αμήν. Λέγεται το Τρισάγιο, η ευχή του Ευαγγελίου και ο ψαλμός.37 : 2022 Ψαλμός 38:21,22 Με απέρριψαν εμένα τον αγαπητό, σαν μισητό νεκρό. Μη με εγκαταλείψεις, Κύριε Θεέ μου· μην απομακρυνθείς από εμένα. Αλληλούια.11 : 38 - 45 Ευαγγέλιο κατά Ιωάννην (11:38-45) Ο Ιησούς, αναστενάζοντας, έρχεται στο μνήμα. Υπήρχε λοιπόν μια σπηλιά, και επάνω του ήταν τοποθετημένη μια πέτρα. Λέει ο Ιησούς: «Σηκώστε την πέτρα». Του λέει η αδελφή του νεκρού, η Μάρθα: «Κύριε, ήδη μυρίζει, γιατί είναι τεσσάρων ημερών». Της λέει ο Ιησούς: «Δεν σου είπα ότι, αν πιστέψεις, θα δεις τη δόξα του Θεού;». Σήκωσαν λοιπόν την πέτρα, και ο Ιησούς, αφού ύψωσε τα μάτια επάνω, είπε: «Πατέρα, σε ευχαριστώ, γιατί με άκουσες. Εγώ βέβαια γνώριζα ότι</p>

	<p>πάντοτε με ακούς· αλλά το είπα για το πλήθος που στέκεται ολόγυρα, ώστε να πιστέψουν ότι εσύ με απέστειλες». Και αφού τα είπε αυτά, κραύγασε με δυνατή φωνή: «Λάζαρε, έλα έξω». Βγήκε έξω ο πεθαμένος, δεμένος στα πόδια και στα χέρια με τα σάβανα, και το πρόσωπό του ήταν ολόγυρα δεμένο με σουδάριο. Τους λέει ο Ιησούς: «Λύστε τον και αφήστε τον να περπατήσει». Πολλοί λοιπόν από τους Ιουδαίους που είχαν έρθει στη Μαρία, καθώς είδαν όσα είχε κάνει ο Ιησούς, πίστεψαν σ’ αυτόν. Δόξα σοι, Κύριε.</p>

	<p>.. Ύστερα ο Ιερέας λέει τις τρεις ευχές, το Σύμβολο της Πίστεως, και την εξής ευχή: Σε ευχαριστούμε, Κύριε Παντοκράτορ, Πατέρα του Κυρίου και Θεού και Σωτήρα μας Ιησού Χριστού, Πατέρα των οικτιρμών και της παρακλήσεως, που μας παρηγορείς συνεχώς στην ταπείνωσή μας και μας επισκέπτεσαι στις θλίψεις μας· διότι εσύ με τη θέλησή σου μας δημιούργησες και έβαλες τάξη στον κόσμο για χάρη μας, και με δίκαιη κρίση μας οδήγησες στον θάνατο, επειδή αμαρτήσαμε ενώπιόν σου μετά τη δημιουργία μας και παραβιάσαμε τον νόμο και τις εντολές σου με απρέπεια, αμέλεια και αλαζονεία· έτσι, καταλήξαμε στον πραγματικό θάνατο, εσύ όμως με τη σάρκωση του μονογενούς σου Υιού, μας ζωοποίησες, καθώς με τον θάνατό του πάτησε την εξουσία του θανάτου, που είναι ο διάβολος, και μας ζωοποίησε και πάλι. : . Ο Λαός λέει το «Πάτερ ημών …». Τέλος, ο Ιερέας ολοκληρώνει με την άφεση και την ευλογία.</p>



	<p>ΑΠΟΣΠΑΣΜΑΤΑ ΠΟΥ ΛΕΓΟΝΤΑΙ ΣΤΑ ΜΝΗΜΑΤΑ ΤΩΝ ΚΕΚΟΙΜΗΜΕΝΩΝ 1 : 12 – 22 Επιστολή προς Κολοσσαείς (1:1222) Ευχαριστούμε τον Πατέρα, που μας έκανε άξιους της μερίδας του κλήρου των αγίων μέσα στο φως· αυτός μας ελευθέρωσε από την εξουσία του σκότους και μας μετέφερε στη βασιλεία του Υιού της αγάπης του, στον οποίο έχουμε την απολύτρωση διά του αίματός του, την άφεση των αμαρτιών· αυτός είναι εικόνα του αόρατου Θεού, πρωτότοκος κάθε κτίσματος, διότι απ’ αυτόν κτίστηκαν τα πάντα, όσα είναι στους ουρανούς κι όσα είναι επάνω στη γη, τα ορατά και τα αόρατα, είτε θρόνοι είτε κυριότητες είτε αρχές είτε εξουσίες· τα πάντα κτίστηκαν δι’ αυτού και γι’ αυτόν· αυτός είναι πριν απ’ όλα, και όλα συνέχονται από αυτόν, και αυτός είναι η κεφαλή του σώματος, της Εκκλησίας. Αυτός είναι η αρχή, ο πρωτότοκος των νεκρών, ώστε να γίνει αυτός εκείνος που πρωτεύει σε όλα· γιατί ο Πατέρας ευδόκησε να κατοικήσει μέσα σ’ αυτόν όλη η πληρότητα, και δι’ αυτού να συμφιλιώσει τα πάντα με τον ίδιο (αφού έφερε την ειρήνη διά του αίματος του σταυρού του, δι’ αυτού), είτε αυτά που είναι επάνω στη γη είτε αυτά που είναι στους ουρανούς. Κι εσάς, που ήσασταν κάποτε αποξενωμένοι και εχθροί στη διάνοια, μέσα στα πονηρά έργα, τώρα όμως σας συμφιλίωσε με τον εαυτό του μέσα στο σώμα της σάρκας του με τον θάνατο, για να σας παρουσιάσει ενώπιόν του αγίους και χωρίς ψεγάδι και χωρίς κατηγορία. Η χάρη του Θεού Πατέρα ας έλθει σ’ εμάς. Αμήν. Λέγεται το Τρισάγιο, η ευχή του Ευαγγελίου και ο ψαλμός.101 Ψαλμός 101:3,5 Όποια ημέρα σε επικαλεστώ, εισάκουσέ με γρήγορα. Τσακίστηκα σαν το χορτάρι και ξεράθηκε η καρδιά μου. Αλληλούια.14 : 7 – 15 Ευαγγέλιο κατά Λουκάν (14:7-15) Ο Ιησούς είπε μια παραβολή στους καλεσμένους, καθώς παρατηρούσε με ποιον τρόπο διάλεγαν τις πρωτοκαθεδρίες, λέγοντάς τους: «Όταν προσκληθείς από κάποιον σε γάμο, μην καθήσεις στην πρώτη θέση, μήπως και υπάρχει κάποιος καλεσμένος από αυτόν πιο επίσημος από εσένα, και καθώς έρθει εκείνος που κάλεσε εσένα κι εκείνον, σου πει: ‘‘Δώσε τη θέση σ’ αυτόν’’, και τότε αρχίσεις με ντροπή να παίρνεις την τελευταία θέση. Αλλά, όταν προσκληθείς, πήγαινε και κάθησε στην τελευταία θέση, για να σου πει, όταν έρθει, εκείνος που σε κάλεσε: ‘‘Φίλε, ανέβα πιο ψηλά’’. Τότε, θα έχεις δόξα μπροστά στους συγκαθήμενους μαζί σου. Γιατί ποιος υψώνει τον εαυτό του θα ταπεινωθεί, και όποιος ταπεινώνει τον εαυτό του θα υψωθεί». Έλεγε επίσης σ’ εκείνον που τον προσκάλεσε: «Όταν διοργανώνεις γεύμα ή δείπνο, μην προσκαλείς τους φίλους σου ούτε τους αδελφούς σου ούτε τους συγγενείς σου ούτε και πλούσιους γείτονες, μήπως κάποτε σε καλέσουν κι αυτοί απ’ την πλευρά τους και σου το ανταποδώσουν. Αλλά, όταν δέχεσαι στο σπίτι σου, να προσκαλείς φτωχούς, ανάπηρους, σακάτηδες, τυφλούς. Και θα είσαι μακάριος, επειδή δεν μπορούν να σου το ανταποδώσουν· διότι η ανταπόδοση θα γίνει για εσένα κατά την ανάσταση των δικαίων». Και ακούγοντάς τα αυτά ένας από τους συγκαθήμενους, του είπε: «Μακάριος είναι όποιος φάει άρτο στη βασιλεία του Θεού». Δόξα σοι, Κύριε.. : Ύστερα λέει τις τρεις μικρές ευχές, το Σύμβολο της Πίστεως, την ευχή των κεκοιμημένων και, τέλος, την παρακάτω ευχή: Το χώμα επέστρεψε στο χώμα, το πνεύμα επέστρεψε σ’ εσένα, Δημιουργέ μας, Θεέ μας, βοηθέ στις δυσκολίες μας, από τις οποίες υποφέρουμε βαθιά. Ξεράθηκε η σάρκα και διαλύθηκε η ευάλωτη δύναμη· ησύχασε η καρδιά, σταμάτησαν οι πνευματικοί πόλεμοι, χάθηκε η ακοή από τ’ αυτιά, τα μάτια έκλεισαν, σταμάτησε η πνοή, η γλώσσα έπαψε, τα χέρια ηρέμησαν, ανακουφίστηκαν τα πόδια, επέστρεψαν τα στοιχεία στον τόπο τους, και το λογικό πνεύμα ήρθε σ’ εσένα στον τόπο της κρίσης. Διότι, εάν κοιτάξεις προσεκτικά τις ανομίες μας, Κύριε, Κύριε, ποιος θα μπορέσει να σταθεί ενώπιον σου; Εσύ είσαι ο οικτίρμων, ο ελεήμων για τη Δημιουργία του ισχυρού σου βραχίονα. Μας σπλαχνίζεσαι κάθε στιγμή, ως Πατέρας αγαθός και φιλάνθρωπος για τα τέκνα του. Εσύ σπλαχνίζεσαι αυτούς που έπλασες, από τον μικρότερο έως τον μεγαλύτερο, από τον δούλο έως τον ελεύθερο. Όλοι αυτοί μετέχουν στο σώμα του μονογενούς σου Υιού, του Κυρίου μας Ιησού Χριστού, και σ’ εσένα ανήκει η δόξα μαζί του και μαζί με το Άγιο Πνεύμα εις τους αιώνας. Αμήν. Κλίνουμε τα κεφάλια μας ενώπιον της δόξης σου και λυγίζουμε τα βάθη των αισθήσεων του εσωτερικού και του εξωτερικού μας ανθρώπου, ως δούλοι σου, Θεέ Παντοκράτορ. Παρακαλούμε την αγαθότητά σου, που είναι γεμάτη έλεος για την παρακαταθήκη αυτή, την ψυχή του δούλου σου [...], της οποίας τη μνήμη τελούμε σήμερα. Ας είναι η ανάστασή του ενώπιόν σου και η είσοδός του σ’ εσένα με τη ζωοποιό εντολή σου και τη μακάρια θέλησή σου σε κάθε στιγμή. Ας είναι η στάση του ενώπιόν σου ορθή και γεμάτη από την αγαθότητά σου, που είναι μεστή ελέους. Αξίωσέ τον να έχει τόπο αναψυχής και αναπαύσεως στους οίκους των αγίων μέχρι την ανάσταση των δικαίων και την κρίση όλου του κόσμου με την ευδοκία σου και την παρουσία του Ιησού Χριστού, του οποίου η δόξα, η τιμή, η εξουσία και η προσκύνηση ανήκουν σ’ εσένα, στον Πατέρα και στο ζωοποιό Άγιο Πνεύμα, νυν και αεί και εις τους αιώνας των αιώνων. Αμήν.</p>

	<p>ΕΠΙΜΝΗΜΟΣΥΝΕΣ ΠΡΟΣΕΥΧΕΣ ΤΗΣ ΜΕΓΑΛΗΣ ΕΒΔΟΜΑΔΑΣ Η ΚΗΔΕΙΑ ΤΩΝ ΑΝΔΡΩΝ50 : 4 – 25 Διαβάζεται το απόσπασμα Γενέσεως 50:4-25.( 182 ) Ύστερα λέγεται το Τρισάγιο, η ευχή του Ευαγγελίου, ο ψαλμός και το Ευαγγέλιο, που βρίσκονται στη σελίδα 182, ο Ιερέας λέει την άφεση, την ευλογία και το «Πάτερ ημών…». Η ΚΗΔΕΙΑ ΤΩΝ ΓΥΝΑΙΚΩΝ2324 Διαβάζεται το απόσπασμα Γενέσεως κεφ. 23, 24. ( 189 )  Ύστερα λέγεται το Τρισάγιο, η ευχή του Ευαγγελίου, ο ψαλμός και το Ευαγγέλιο, που βρίσκονται στη σελίδα 189. Ύστερα, ο Ιερέας λέει την άφεση, την ευλογία και το «Πάτερ ημών …».Η ΚΗΔΕΙΑ ΤΩΝ ΑΓΟΡΙΩΝ 17 : 17 24 Διαβάζεται το απόσπασμα Βασιλειών Α΄ 17:1724.</p>



	<p>( 194 ) Ύστερα λέγεται το Τρισάγιο, η ευχή του Ευαγγελίου, ο ψαλμός και το Ευαγγέλιο, που βρίσκονται στη σελίδα 194. Ύστερα, ο Ιερέας λέει την άφεση, την ευλογία και το «Πάτερ ημών …».Η ΚΗΔΕΙΑ ΤΩΝ ΚΟΡΙΤΣΙΩΝ11 : 30 – 40 Διαβάζεται το απόσπασμα Κριτών 11:3040.( 199 ) Ύστερα λέγεται το Τρισάγιο, η ευχή του Ευαγγελίου, ο ψαλμός και το Ευαγγέλιο, που βρίσκονται στη σελίδα 199. Ύστερα, ο Ιερέας λέει την άφεση, την ευλογία και το «Πάτερ ημών …».</p>



	<p>Η ΚΗΔΕΙΑ ΤΩΝ ΠΡΕΣΒΥΤΕΡΩΝ ΚΑΙ ΙΕΡΕΩΝ20 : 22 29 Διαβάζεται το απόσπασμα Αριθμών 20:2229.( 214 ) Ύστερα λέγεται το Τρισάγιο, η ευχή του Ευαγγελίου, ο ψαλμός και το Ευαγγέλιο, που βρίσκονται στη σελίδα 214. Ύστερα, ο Ιερέας λέει την άφεση, την ευλογία και το «Πάτερ ημών …».</p>



	<p>Η ΚΗΔΕΙΑ ΤΩΝ ΔΙΑΚΟΝΩΝ6 : 30 – 7 : 1 – 19 Διαβάζεται το απόσπασμα Ιώβ 6:30 7:119.( 220 ) Ύστερα λέγεται το Τρισάγιο, η ευχή του Ευαγγελίου, ο ψαλμός και το Ευαγγέλιο, που βρίσκονται στη σελίδα 220. Ύστερα, ο Ιερέας λέει την άφεση, την ευλογία και το «Πάτερ ημών …». </p>

</body>
</html>
